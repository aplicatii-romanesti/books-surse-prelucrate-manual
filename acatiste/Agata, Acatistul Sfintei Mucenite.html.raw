Autor: doarortodox.ro

Praznuire: 5 Februarie
Acatistul Sfintei Mucenite Agata (5 Februarie)

Troparul:
Mieluşeaua Ta, Iisuse, Agata, strigă cu glas mare: pe Tine, Mirele meu, te iubesc și pe Tine căutându-Te mă chinuiesc și împreună mă răstignesc și împreună mă îngrop cu Botezul Tău; și pătimesc pentru Tine, ca să împărățesc întru Tine; și mor pentru tine, ca să viez pentru Tine; ci, ca o jertfă fără de prihană, primește-mă pe mine ceea ce cu dragoste mă jertfesc Ție. Pentru rugăciunile ei, ca un Milostiv, mântuiește sufletele noastre. (de trei ori)

Condacul 1
A cinsti nevoinţele şi luptele Sfinţilor mucenici, cucernic lucru se arată, bine plăcut lui Dumnezeu şi de mult folos sufletelor noastre; pentru aceasta, adunându-ne, în cântări de laudă să cinstim pe fecioara Agata, vlăstarul Siciliei, zicând: Bucură-te, Sfântă Agata, fecioară muceniţă a lui Hristos!
Icosul 1
Pe cât va fi cu putinţă, să lăudăm, din dragoste duhovnicească, muceniceşti nevoinţe ale fericitei Agata, cuvinte de laudă aducând la pomenirea ei şi zicând:

Bucură–te, mireasă a lui Hristos;
Bucură–te, a fecioarelor podoabă aleasă;
Bucură-te, odor al cetelor celor de sus;
Bucură-te, stea luminoasă a cerului;
Bucură–te, rază frumoasă a Bisericii;
Bucură–te, ajutătoare a tuturor creştinilor;
Bucură–te, tămăduitoare a bolnavilor;
Bucură–te, apărătoare a cetăţii tale;
Bucură-te, izvorâtoare de minuni;
Bucură-te, grabnic sprijinitoare a celor ce te roagă;
Bucură–te, izbăvitoare a celor năpăstuiţi;
Bucură–te, risipitoare de vrăjmaşi;
Bucură–te, Sfântă Agata, fecioară muceniţă a lui Hristos!
Condacul 2
Auzind fericita fecioară de învăţătura lui Hristos, s-a aprins de dumnezeiască râvnăşi, trecând cu vederea bunul său neam şi bogăţia cea vremelnică, a început maiînainte a se pregăti pentru pătimirea cea pentru Domnul, cântându-I:
Aliluia! 
 
Icosul 2
Trecând cu vederea slava lumii şi întru nimic socotind-o, a intrat de bună voie în nevoin ţa mucenicească, de a cărei mă rime de suflet minunându-ne îi cântăm:
 
Bucură-te, ceea ce pentru Hristos, ai părăsit toate cele veselitoare ale lumii;
Bucură–te, ceea ce, de bună voie mergând spre pătimire, vitează te–ai arătat;
Bucură-te, cea care nu te-ai înfricoşat de cruzimea tiranilor;
Bucură–te, cea de a cărei vitejie vrăjmaşul diavol a fost nimicit;
Bucură–te, cea de a cărei frumuseţe dregătorul s-a mirat;
Bucură–te, cea de a cărei îndrăzneală el nu putea răspunde;
Bucură-te, bucurie a îngerilor;
Bucură–te, strălucită prăznuire a oamenilor;
Bucură-te, alungare a diavolilor;
Bucură–te, osândire a închinătorilor de idoli;
Bucură-te, credincioasă întărire a creştinilor;
Bucură–te, cinstită ocrotire a fecioarelor;
Bucură–te, Sfântă Agata, fecioară muceniţă a lui Hristos!
 
Condacul 3
Cunoscând chemarea sa la nevoinţa mucenicească, fecioara Agata a poruncitslugilor să o
aştepte şi intrând în cămara sa, şi–a ridicat mâinile la rugăciune, zicând cu bucurie „Iisuse Hristoase, tu singur ştii dragostea şi voinţa sufletului meu; dă–mi şi ajutorul Tău, ca fiind biruitoare în pătimiri, să–Ţi cânt: Aliluia!
 
Icosul 3
Primind putere de la Stăpânul Hristos, fericită, ai mers la pătimire bucurându–te şi, biruind pe cel cu multe meşteşugiri, de dreapta lui Hristos ai fost încununată; drept aceea şi noi, minunându-ne, îţi cântăm:
 
Bucură-te, ceea ce pe Cvintilian l-ai ruşinat;
Bucură-te, ceea ce mai înainte de pătimire ai adus Domnului rugăciuni cu lacrimi;
Bucur-te, cea a cărei rugăciune întru miros de bună mireasmă Hristos a primit-o;
Bucură–te, ceea ce spre chinuri ai fost însoţită de cetăţenii şi cunoscuţii tăi;
Bucură–te, cea care cu vitejie de suflet mergeai la pătimire;
Bucură-te, ceea ce te-ai grăbit a pătimi, nădejdea punându–ţi în Domnul;
Bucură–te, cea întărită în chinuri de Domnul Iisus;
Bucură-te, iubitoare a Mirelui ceresc;
Bucură-te, ceea ce pentru El chinuri cumplite ai suferit;
Bucură-te, ceea ce ai primit în schimb Împărăţia Cerurilor;
Bucură–te, ceea ce mire pământesc nu ai voit;
Bucură-te, ceea ce pentru Mirele tău ceresc ai primit a muri;
Bucură–te, Sfântă Agata, fecioară muceniţă a lui Hristos!
 
Condacul 4
Mergând pe calea pătimirii, prea cinstită Agata, ţi s-au dezlegat sandalele şi punând  piciorul pe o piatră ca să le legi, nu ai mai văzut pe nimeni din cetăţenii săi, că toţi lăsându-te s-au întors; atunci ai lăcrimat şi suspinând cu duhul, cântai lui Dumnezeu:
Aliluia! 
 
Icosul 4
Văzându–te părăsită de toţi cunoscuţii tăi, te-ai rugat pe cale, zicând: „Atot–puternice Doamne, pentru cetăţenii mei cei ce nu au crezut că pentru Tine voiesc să pătimesc, arată o minune la locul acesta.” Şi îndată a crescut un măslin sălbatic fără roadă, care închipuia pe cei fără de roadă, şi toţi care au văzut minunea te fericeau cu graiuri ca acestea:
Bucură–te, ceea ce nesilită de nimeni ai mers spre pătimire;
Bucură–te, rugătoare pentru încreştinarea cetăţii tale;
Bucură–te, ceea ce ai fost dusă la o femeie păgână bogată, anume Afrodisia;
Bucură–te, ceea ce ai răbdat cuvintele amăgitoare ale celor cinci fiice ale ei;
Bucură-te, ceea ce nu te-ai lăsat înşelată de laude şi cinstiri;
Bucură–te, cea neînfricoşată de ameninţări;
Bucură-te, ceea ce te-ai ferit de ospeţele, cântările şi dansurile alcătuite întru ispitirea ta;
Bucură-te, mireasa lui Hrisios, care nu te uitai la acestea;
Bucură-te, ceea ce aveai mintea şi gândul întemeiate pe piatra credinţei;
Bucură–te, cea nedespărţită de dragostea lui Hristos;
Bucură–te, ceea ce ai lepădat cuvintele lor înşelătoare;
Bucură-te, ceea ce ai rămas neclintită, ca un diamant;
Bucură–te, Sfântă Agata, fecioară muceniţă a lui Hristos!
 
Condacul 5
Stând întemeiată pe Hristos, piatra credinţei răspundeai păgânilor, zicând: “Desfătările lumeşti sunt ca ploaia care precum spune dumnezeiescul Cuvânt, loveşte în casa care are temelie pe piatră; pentru că eu pe piatra lui Hristos avându–mi tăria mea voi aduce cântarea: Aliluia!”
Icosul 5
Văzând acea femeie, Afrodisia, pe cea tare şi nemişcată în credinţă, a mers ladregător şi i-a zis: „Mai lesne este a înmuia piatra decât a o depărta pe ea de laHristos”. Atunci, chemând-o pe Sfânta Agata la judecată, cu iuţime o înfricoşa, iar noi cu laude o fericim:
Bucură-te, ceea ce înaintea împăratului pământesc ai stat;
Bucură–te, ceea ce ai răspuns că eşti roaba lui Hristos;
Bucură-te, cea care ai zis: Acesta este bunul meu neam, adică a mărturisi pe Hristos”;
Bucură–te, ceea ce ai spus: „Sunt liberă a alege adevărul”;
Bucură-te, ceea ce te-ai făgăduit a sluji lui Hristos;
Bucură-te, ceea ce i-ai zis împăratului „rob al pământului”;
Bucură–te, mustrătoare a relei credinţe;
Bucură-te, ceea ce nu te-ai temut de mânia păgânilor;
Bucură–te, cea care nu ai vrut a te închina lemnelor şi pietrelor;
Bucură–te, ceea ce strigai că idolii nu sunt dumnezei, ci locaşuri ale demonilor;
Bucură–te, văditoare a înşelăciunii păgânismului;
Bucură–te, ceea ce ziceai ca psalmistul: „asemenea idolilor să fie cei ce se închină
lor”;
Bucură–te, Sfântă Agata, fecioară muceniţă a lui Hristos!
 
Condacul 6
Privindu-te dregătorul, pe tine, tânără prea frumoasă, cu cuvinte dulci ţi-a zis:
„Ascultă sfatul meu cel bun, o, fecioară, şi adu jertfă împreună cu noi”. Dar fecioara cea sfântă cu înţelepciune i-a răspuns: „Rămâi tu cu zeii tăi, iar eu, aducându-mă jertfă lui Hristos Dumnezeu, voi cânta Lui: Aliluia!”
Icosul 6
Din porunca dregătoruluităindu–ţi–se pieptul şi în temniţă fiind aruncată, la miezul nopţii o lumină mare a strălucit şi un bătrân încuviinţat, având doctorii în mâini,voia a te tămădui, dar tu ai răspuns: „Mai bine este mie a muri decât să–ţi îngădui ate atinge de trupul meu”. Atunci apostolul lui Hristos, Sfântul Petru, bucurându-sete-a lăudat, zicând:
Bucură–te, fecioară mai tare decât diamantul;
Bucură–te, piatră aleasă şi cinstită;
Bucură–te, cea care, cu bărbăţia ta, mirare îngerilor te-ai făcut;
Bucură–te, ceea ce prin răbdarea ta ruşine diavolilor şi groază le-ai adus;
Bucură-te, ceea ce tainic ai fost ocrotită de a postolul Domnului;
Bucură–te, cea la care trimis a fost de Hristos să te vindece;
Bucură-te, ceea ce, asemenea marilor pătimitori, pentru Evanghelie te-ai jertfit;
Bucură–te, cea ale cărei nevoinţe Hristos le-a primit;
Bucură–te, cunună prea aleasă fiindu–ţi pregătită în Raiul desfătării;
Bucură-te, ceea ce prea frumoasă comoară ţi-ai adunat în ceruri;
Bucură–te, a Panormului odraslă sfântă;
Bucură–te, cea tămăduită în chip minunat;
Bucură–te, Sfântă Agata, fecioară muceniţă a lui Hristos!
Condacul 7
Văzându–se pe sine Sfânta tămăduită de toate rănile sale şi de apostolească vedere bucurându-se, toată noaptea L-a lăudat pe Dumnezeul minunilor, veselindu-se şi
cântând Lui: Aliluia! 
Icosul 7
Înfricoşându–se străjerii temniţei au fugit, iar cei legaţi ziceau către Sfânta: „Iată, deschise sunt uşile, mergi unde voieşti”, dar ea le-a răspuns: „Să nu-mi fie mie a
mă lipsi de cununa mucenicească şi a duce pe străjeri în primejdie”. Deci, pentru o
înţelepciune ca aceasta, te cinstim aşa:
Bucură-te, turn neclintit;
Bucură-te, zid nebiruit;
Bucură–te, viţă aleasă;
Bucură-te, stâlpare cerească;
Bucură–te, pasăre înalt zburătoare;
Bucură–te, aur lămurit, trecut prin foc şi chinuri;
Bucură–te, pildă de viaţă care luminezi mintea noastră;
Bucură–te, ceea ce depărtezi de la noi întunericul necredinţei;
Bucură–te, odraslă sfântă din păgâni;
Bucură–te, laudă a Bisericii;
Bucură–te, Sfântă Agata, fecioară muceniţă a lui Hristos!
Condacul 8
Chinurile cu vitejie răbdându–le şi credinţa creştină limpede vestind, ai fost dusă întemniţă, iar acolo ţi-ai ridicat mâinile la rugăciune zicând: „Mulţumesc Ţie, Doamne, că m–ai învrednicit a pătimi pentru numele Tău; deci, ascultă–mă înceasul acesta şi dă–mi să trec la Tine, după mila Ta cea bogată”. Aşa rugându–te, ţi–ai dat sufletul în mâinile lui Hristos, cântând: Aliluia! 
Icosul 8
Adunându-se toti cetăţenii la prohodirea cinstitului trup al Sfintei muceniţe, un înger în chipul unui tânăr a pus în raclă o tăbliţă de piatră pe care era scris aşa: „Minte cuvioasă, cinste de la Dumnezeu şi izbăvire patriei” şi îndată nevăzut s-a făcut; pentru care minune, noi păcătoşii în cuvinte de laudă o cinstim, zicând:
Bucură-te, cea de îngeri însoţită;
Bucură–te, ceea ce ai primit cinste cerească;
Bucură–te, cea ale cărei sfinte moaşte au fost slăvite prin daruri minunate;
Bucură-te, ceea ce cu mare cinste la îngropare ai fost petrecută;
Bucură–te, ceea ce patriei tale ca un mărgăritar ales te–ai dăruit;
Bucură–te, cea a cărei râvnă a fost mărturisită de tăbliţa de piatră pusă de înger pe
racla ta;
Bucură–te, ceea ce pe pământ ai dus viaţă îngerească;
Bucură-te, cea primită deîngeri întru dănţuire cerească;
Bucură–te, cea căreia porţilecereşti frumos împodobite ţi s-au deschis;
Bucură–te, cea mult lăudată de oştile cereşti;
Bucură–te, cea primită înmijlocul cetelor muceniceşti;
Bucură–te, cea al cărei cap a fost împodobit cu luminoasăcunună de Hristos, Mirele tău Cel ceresc;
Bucură–te, Sfântă Agata, fecioară muceniţă a lui Hristos!
Condacul 9
După săvârşirea fericiteifecioare Agata, ticălosul dregător, vrând ca ale ei averi să le ia, pe neaşteptate în râu s-a înecat ca alt faraon şi a pierit cu sunet; iar numele Sfintei până la margini le lumii s-a vestit spre slava lui Dumnezeu, care, pentru milele Sale, dăruite nouă prin Sfinţii Săi, primeşte de la noi cântarea: Aliluia!
Icosul 9
Trecând un an de la sfârşitul Sfintei o minune preaslăvită s–a făcut; Muntele Etna, foc mare vărsând, răsuna foarte, pietrele ca ceara topindu-se şi tot poporul Cataniei, întru mare frică fiind, a alergat la biserica muceniţei Agata şi luând haina ei cu care era acoperit mormântul întru pomenirea smereniei ei, au stat împotriva focului, iar focul văzând haina, cu ruşine s-a stins. Atunci tot poporul cu bucurie mare lăuda pe Dumnezeu şi pe cinstita muceniţă, cuvinte de laudă zicând:
Bucură–te, apărătoare a noastră în vreme de primejdii;
Bucură–te, cea a cărei îndrăzneală către Dumnezeu este nouă facere de minuni;
Bucură-te, cea prin carene izbăvim din tot felul de necazuri;
Bucură-te, ceea ce pe diavoli îi izgoneşti, când chemăm numele tău;
Bucură–te, păzitoare a cetăţii tale;
Bucură-te, sprijitoare a celor bătrâni şi neputincioşi;
Bucură-te, ceea ce ai aflat har la Dumnezeu;
Bucură-te, ceea ce în dardai tuturor celor necăjiţi mângâiere;
Bucură–te, a tinerilor călăuzitoare;
Bucură-te, dulce mângâietoare;
Bucură-te, a tuturor creştinilor ajutătoare;
Bucură–te, a fecioarelor păzitoare;
Bucură–te, Sfântă Agata, fecioară muceniţă a lui Hristos!
Condacul 10
Cine nu se va mira de răbdarea ta, Sfântă muceniţă, şi cine nu se va minuna de darurile cu care te-ai îmbogăţit de la Cel Preaînalt, slăvită fiind în cer şi pe pământ cu nenumărateminuni, pentru care cu mulţumire cântăm Preasfintei Treimi: Aliluia! 
Icosul 10
Nu a putut să te întoarcă de la dragostea lui Hristos nici mânia dregătorului, nici frica de chinuri şi nici temniţa,dorind să mori pentru sfântul Său nume, ca săîmpărăţeşti cu El în veci. Drept aceea noi, cu guri nevrednice, te cinstim aşa:
Bucură-te, ceea ce acum vezi pe Cel pe Care L-ai dorit;
Bucură-te, ceea ce în lumina Sfintei Treimi te veseleşti;
Bucură-te, mijlocitoare pentru noi în vremea necazurilor;
Bucură–te, grabnică ajutătoare a creştinilor;
Bucură–te, cea care mijloceşti de la Hristos mântuire celor ce te cinstesc;
Bucură–te, vindecătoarea celor care cu credinţă cinstesc racla sfintelor tale moaşte;
Bucură-te, ceea ce împarţi tuturor din darurile pe care ţi le-a dat Hristos;
Bucură-te, împlinitoare a cererilor celor de folos;
Bucură–te, din belşug dăruitoare de binefaceri;
Bucură-te, ocrotitoare a celor ce poartă numele tău;
Bucură–te, slavă a tuturor creştinilor;
Bucură–te, podoabă şi laudă a Bisericilor;
Bucură–te, Sfântă Agata, fecioară muceniţă a lui Hristos!
Condacul 11
Împodobită fiind cu frumuseţile fecioriei şi luminată cu strălucirea muceniciei, ca o mireasă a lui Hristos, ai mers către cămara de nuntă cea din ceruri; pentru aceasta, astăzi săvârşind praznicul tău în toată lumea, slăvim pe Mântuitorul, Cel ce te-a slăvit pe tine, cântându-I: Aliluia! 
Icosul 11
Străină minune s–a făcut la adormirea ta, preaslăvită muceniţă Agata, că îngerul a adus din cer la mormântul tău tăbliţă de piatră scrisă, arătând prin aceasta cumslăveşte Dumnezeu pe robii Săi, nu numai în cer, ci şi pe pământ. De aceea,adunându-ne, cu laude de cântări te fericim, zicând:
Bucură–te, fecioară prea frumoasă;
Bucură-te, stea prea luminoasă;
Bucură–te, floare din văilelumii aleasă;
Bucură-te, a Împăratului ceresc mireasă;
Bucură–te, podoabă a fecioarelor;
Bucură–te, pildă a creştinelor;
Bucură–te, ajutătoare a văduvelor;
Bucură–te, îmbucărătoare a mâhniţilor;
Bucură-te, domolitoare a patimilor;
Bucură-te, risipitoare a poftelor;
Bucură–te, izbăvitoare de farmece;
Bucură-te, izgonitoare a duhurilor rele;
Bucură–te, Sfântă Agata, fecioară muceniţă a lui Hristos!
Condacul 12
Precum cerul este împodobit cu stele, aşa fecioara şi muceniţa Agata cu multedaruri este împodobită: al credinţei, alfecioriei şi al muceniciei, precum şi cu frumosul ei nume, care arată bunătatea ei sufletească. Pentru aceasta s–a dăruit izbăvire patriei sale şi pentru noi toţi rugătoare neîncetată, ca una ce stă cu îndrăznealăîmpreună cu îngerii şi cântă Preasfintei Treimi: Aliluia!
Icosul 12
Lăudăm, cinstim şi fericim nevointele tale, muceniţă a lui Hristos, că biruind lumea şi pe diavol, te-ai încununat cu cununa biruinţei de la Împăratul ceresc. Mijloceşte acum pentru noi toţi şi izbăveşte-ne de vrăjmaşi, de boli şi de necazuri, ca, dobândind viaţă cu fapte bune, să putem întru linişte a–ţi cânta:

Bucură–te, cea asupra căreia s–a revărsat darul facerii de minuni;
Bucură-te, cea prea mărită de Stăpânul Hristos;
Bucură–te, ceea ce bine ai chibzuit bogăţia sufletului;
Bucură–te, lepădătoare a grijilor de pe pământ;
Bucură–te, cea luminată cu har din cer;
Bucură–te, cea căreia slava Domnului ţi–a răsărit;
Bucură–te, ceea ce ai călcat trufia vrăjmaşilor;
Bucură-te, ceea ce ai surpat mândria tiranilor;
Bucură-te, biruitoare a patimilor;
Bucură–te, a Bisericii tămâie cu bun miros;
Bucură-te, mângâietoare a sufletelor;
Bucură–te, tămăduitoare a trupurilor noastre;
Bucură–te, Sfântă Agata, fecioară muceniţă a lui Hristos!
Condacul 13
O, prea cinstită şi sfântă, dintre păgâni aleasă şi lui Hristos logodită, prea lăudată Agata, cea cu nume mare, podoaba mucenicilor, roagă -te pentru noi, care cinstimacum cu dragoste pătimirea ta, ca să aflăm dezlegare de greşeli, iar în ziua cea de apoi să–L faci pe Judecătorul milostiv faţă de noi, ca, mântuindu–ne, să cântăm lui Dumnezeu împreună cu tine: Aliluia! (de trei ori)
Icosul 1
Pe cât va fi cu putinţă, să lăudăm, din dragoste duhovnicească, muceniceştile
nevoinţe ale fericitei Agata, cuvinte de laudă aducând la pomenirea ei şi zicând:
Bucură–te, mireasă a lui Hristos;
Bucură–te, a fecioarelor podoabă aleasă;
Bucură-te, odor al cetelor celor de sus;
Bucură-te, stea luminoasă a cerului;
Bucură–te, rază frumoasă a Bisericii;
Bucură–te, ajutătoare a tuturor creştinilor;
Bucură–te, tămăduitoare a bolnavilor;
Bucură–te, apărătoare a cetăţii tale;
Bucură-te, izvorâtoare de minuni;
Bucură-te, grabnic sprijinitoare a celor ce te roagă;
Bucură–te, izbăvitoare a celor năpăstuiţi;
Bucură–te, risipitoare de vrăjmaşi;
Bucură–te, Sfântă Agata, fecioară muceniţă a lui Hristos!
Condacul 1
A cinsti nevoinţele şi luptele Sfinţilor mucenici, cucernic lucru se arată, bine plăcut lui Dumnezeu şi de mult folos sufletelor noastre; pentru aceasta, adunându-ne, în cântări de laudă să cinstim pe fecioara Agata, vlăstarul Siciliei, zicând: Bucură-te, Sfântă Agata, fecioară muceniţă a lui Hristos!

Rugăciune:
Cuvine-se, cu adevărat, să te fericim pe tine, Născătoare de Dumnezeu, cea pururea fericită şi prea nevinovată şi Maica Dumnezeului nostru. Ceea ce eşti mai cinstită decât Heruvimii şi mai slăvită, fără de asemănare, decât Serafimii, care, fără stricăciune, pe Dumnezeu Cuvântul ai născut, pe tine, cea cu adevărat Născătoare de Dumnezeu, te mărim.
 
Dacă este preot, acesta rosteşte ectenia întreită, după care face otpustul obişnuit.
În lipsa preotului, după rugăciunea către Maica Domnului, zicem:
Pentru rugăciunile Sfinţilor Părinţilor noştri, Doamne Iisuse Hristoase, Dumnezeul nostru, miluieşte-ne pe noi. Amin.
