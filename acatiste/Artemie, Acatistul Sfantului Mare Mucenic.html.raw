Autor: acoperamantulmaiciidomnului.wordpress.com,Aurelian

Praznuire: 20 Octombrie
Acatistul Sfântului Mare Mucenic Artemie (20 Octombrie)

Condacul 1
Pe tine, purtătorule de chinuri al lui Hristos, vrednicule de laudă, te lăudăm, cinstindu-ţi pătimirile, că ne izbăveşti pururea de primejdii, prin rugăciunile tale. Şi acum, te rugăm să îndepărtezi toată boala şi suferinţa de la noi, ca să-ţi strigăm ţie: Bucură-te, Sfinte Mare Mucenice Artemie!

Icosul 1
Dorind să lăudăm chinurile tale cele vitejeşti şi dumnezeieştile tale lupte, mucenice, îți cerem să ne dăruieşti har, prin rugăciunile tale, pătimitorule Artemie, ca, bucurându-ne, să strigăm ţie cu veselie acestea:
Bucură-te, cel ce pe Hristos L-ai propovăduit Dumnezeu adevărat;
Bucură-te, cel ce, prin cuvânt şi faptă, dreapta credinţă ai apărat;
Bucură-te, împotrivitor al lui satana cel căzut;
Bucură-te, cel ce în lucrarea virtuţilor toată viaţa ţi-ai petrecut;
Bucură-te, cel ce ortodocşilor cârmuitori le eşti sprijinitor;
Bucură-te, luptător tare, al credinţei apărător;
Bucură-te, trimis împărătesc, al Egiptului duce;
Bucură-te, al sufletelor noastre strălucire dulce;
Bucură-te, cel ce ai biruit înălţările vrăjmaşilor;
Bucură-te, mare apărător al credincioşilor;
Bucură-te, cel prin care Biserica străluceşte;
Bucură-te, cel prin care lumea se veseleşte;
Bucură-te, Sfinte Mare Mucenice Artemie!

Condacul 2
Văzându-ţi vitejia şi cinstirea ta către Domnul, sfinte Artemie, marele împărat Constantin în chip cuvenit te-a împodobit cu strălucită vrednicie, întru care slujind cu credinţă, strigai cu bucurie: Aliluia!

Icosul 2
Ai ajuns vestit pentru virtuţile tale înaintea popoarelor şi a împăraţilor de care, prin dumnezeiască alegere fiind înălţat, ca o lumină în sfeştnic ai fost pus conducător oştirilor, sfinte Artemie; pentru aceasta, cu credinţă, strigăm ţie:
Bucură-te, propovăduitor al ortodoxiei;
Bucură-te, risipitor al idolatriei;
Bucură-te, cinste a dreptcredincioşilor;
Bucură-te, înţeleaptă căpetenie a ostaşilor;
Bucură-te, sfântă veselie pentru lumea creştină;
Bucură-te, cel ce ai văzut pe cer Crucea în lumină;
Bucură-te, cel ce vitejia lui Constantin ai înflăcărat-o;
Bucură-te, cel ce îndrăzneala lui Maxenţiu ai surpat-o;
Bucură-te, secure care tai reaua credinţă;
Bucură-te, credincios purtător de biruinţă;
Bucură-te, cel ce în suflet aveai râvna dumnezeiască;
Bucură-te, cel ce vedeai harul lucrând în inimă împărătească;
Bucură-te, Sfinte Mare Mucenice Artemie!

Condacul 3 
Puterea Celui Preaînalt ţi s-a dat, întru tot fericite, ca să biruieşti pe luptătorii potrivnici, pentru aceasta, împreună cu împăratul cel binecredincios, ai pus pe fugă pe Maxenţiu şi, făcându-te biruitor, sfinte Artemie, ai strigat lui Dumnezeu cu mulţumire: Aliluia!

Icosul 3
Având în sufletul tău către Hristos fierbinte cinstire şi cuget către Dumnezeu gânditor, cârmuitor al Egiptului te-a rânduit înţeleptul Constantin pe tine, slăvite, iar noi te lăudăm ca pe unul ce eşti de Dumnezeu întărit şi strigăm:
Bucură-te, cel ce cu drepţii te-ai asemănat;
Bucură-te, al credinţei ostaş neînfricat;
Bucură-te, părtaş al harului în această vale a plângerii;
Bucură-te, cel de un obicei şi de o rânduială cu îngerii;
Bucură-te, întărire a împăraţilor binecredincioşi;
Bucură-te, slăvit biruitor împotriva celor necredincioşi;
Bucură-te, cel ce în războaie văzute şi nevăzute te-ai luptat cu vitejie;
Bucură-te, cel ce te-ai arătat mare biruitor, priveghind cu trezvie;
Bucură-te, fiu al lui Dumnezeu după împărtăşire;
Bucură-te, Biserică a Lui, prin duhovnicească slujire;
Bucură-te, doritor al bunătăţilor cereşti în chip cuvios;
Bucură-te, împreună-moştenitor cu Iisus Hristos;
Bucură-te, Sfinte Mare Mucenice Artemie!

Condacul 4
Înţelegând Sfânta Elena că tu, fericite Artemie, ai râvnă dumnezeiască, te-a luat cu bunăvoinţă însoţitor spre aflarea Crucii; pentru aceasta, împlinindu-şi dorirea, strigă împreună cu tine: Aliluia!

Icosul 4
De dragostea ta cea multă pentru cele dumnezeieşti a auzit Constantin împăratul, poruncindu-ţi, sfinte Artemie, să aduci sfintele moaşte ale apostolilor în cetatea cea nouă împărătească; pentru aceasta, cântăm ţie cu bucurie:
Bucură-te, mare cinstitor al Sfinţilor;
Bucură-te, vrednic aflător al moaştelor;
Bucură-te, cel ce ai mutat trupuri apostoleşti;
Bucură-te, cel ce, prin aceasta, minunat te preamăreşti;
Bucură-te, cel ce, prin viaţă cinstită, ai păzit poruncile sfinte;
Bucură-te, cel ce te-ai apropiat de Domnul cu dragoste fierbinte;
Bucură-te, cel slăvit înaintea tuturor oamenilor;
Bucură-te, bună-mireasmă şi veselie a îngerilor;
Bucură-te, cel prin care buna credinţă străluceşte;
Bucură-te, cel prin care reaua credinţă se risipeşte;
Bucură-te, laudă a drepţilor;
Bucură-te, podoabă a înţelepţilor;
Bucură-te, Sfinte Mare Mucenice Artemie!

Condacul 5
Atrăgând asupra ta har şi întărire de la Dumnezeu, fericite, te-ai arătat biruitor întru toate asupra vrednicilor de ocară vrăjmaşi, văzuţi şi nevăzuţi; pentru aceasta, sfinte, te-ai făcut tuturor vestit, strigând lui Dumnezeu: Aliluia!

Icosul 5
Te-au văzut fiii Egiptului pe tine, cel împodobit cu cinstite fapte şi fierbinte râvnitor al credinţei, că eşti vrednic ocârmuitor şi, după datorie, toţi de bucurie umplându-se, se sârguiau să te laude în cântări, strigând ţie:
Bucură-te, cel ce ai stat înaintea împăraţilor cu îndrăznire;
Bucură-te, întâistătător, care ne păzeşti de orice asuprire;
Bucură-te, cel ce ai fost mai presus decât toţi ocârmuitorii;
Bucură-te, cel cel pentru sfat, la Cuviosul Antonie te-ai dus;
Bucură-te, cel ce i-ai ascultat cu evlavie învăţăturile cele mântuitoare;
Bucură-te, cel prin care este ocrotită credinţa dreptslăvitoare;
Bucură-te, râvnitor şi apărător al adevărului;
Bucură-te, binecredincios ocârmuitor al poporului;
Bucură-te, cel ce ai înălțat fruntea celor iubitori de Hristos;
Bucură-te, conducător preacinstit şi dreptcredincios;
Bucură-te, cel ce ai doborât trufia celui potrivnic lui Dumnezeu;
Bucură-te, cel prin care este înfierată rătăcirea scornită de cel rău;
Bucură-te, Sfinte Mare Mucenice Artemie!

Condacul 6
Propovăduitor purtător de Duhul te-ai arătat înaintea tuturor, vestind pe Hristos cu îndrăzneală, sfinte Artemie, înţelepte pătimitorule, dar tiranul Iulian, cel ce se lepădase de credinţă, prin aceasta a rămas uimit, neştiind să strige: Aliluia!

Icosul 6
Prin cuvintele tale cele de Dumnezeu insuflate, înţelepte, ai mustrat cu îndrăzneală pe cumplitul împărat Iulian care se lepădase de Hristos, şi care, ca un om fără de minte, nesuferind, te-a pus la înfricoşătoare chinuri şi ţi-a tăiat capul, pentru care noi îţi strigăm:
Bucură-te, răbdător de chinuri neînfricat;
Bucură-te, purtător de biruinţă, care ai răbdat;
Bucură-te, cel ce, mai întâi, ai luminat pe mulţi prin cuvintele tale;
Bucură-te, cel ce ai slăvit apoi pe Dumnezeu prin pătimirile tale;
Bucură-te, cel ce ai smerit mândria demonilor căzuţi;
Bucură-te, cel ce mânia tiranului prin răbdare o înfrunţi;
Bucură-te, cel ce ai supus ceea ce este mai slab celui ce este mai mare;
Bucură-te, cel ce ai robit durerea trupească voinţei minţii stăpânitoare;
Bucură-te, cel ce te-ai făcut slujitor al lui Dumnezeu şi al oamenilor Lui;
Bucură-te, cel ce te-ai arătat ocrotitor al credincioşilor Egiptului;
Bucură-te, cel ce ai învățat pe toţi să asculte glasul conştiinţei;
Bucură-te, frumuseţe a mucenicilor şi strălucire a credinţei;
Bucură-te, Sfinte Mare Mucenice Artemie!

Condacul 7
Urmând a ţi se tăia capul, Mucenice Artemie, în chinuri fiind, te rugai lui Dumnezeu să stingă rătăcirea idolească; astfel roagă-te Lui şi acum, sfinte, să stingă văpaia patimilor noastre, ca să strigăm cu mulţumire: Aliluia!

Icosul 7
Se înspăimântează mintea şi limba oamenilor, mucenice, să spună mulţimea pătimirilor tale, că din pricina trândăviei noastre nicidecum nu suntem în stare a le povesti, dar, îndrăznind, biruitorule, le amintim în scurte cuvinte, zicând:
Bucură-te, cel ce în temniţă ai fost aruncat;
Bucură-te, cel ce cu unghii de fier ai fost sfâşiat;
Bucură-te, cel ce ai fost bătut pe umeri cu vine de bou;
Bucură-te, cel împuns în coaste cu suliţe din nou;
Bucură-te, cel pus între două pietre grele;
Bucură-te, cel ce ai fost strâns între ele;
Bucură-te, cel ale cărui mădulare şi oase ţi s-au strivit;
Bucură-te, cel ce ai răbdat ca şi cum altul ar fi pătimit;
Bucură-te, cel ce ai fost lipsit de ochi şi de măruntaie;
Bucură-te, cel al cărui cap a poruncit tiranul să ţi se taie;
Bucură-te, cel ce te-ai înălţat de la pământ purtător de biruinţă;
Bucură-te, cel ce ai primit în cer cunună, după cuviinţă;
Bucură-te, Sfinte Mare Mucenice Artemie!

Condacul 8
Cu adevărat lucruri preaminunate ai săvârşit în viaţa şi după moarte, întru tot fericite, vindecând bolile cumplite ale celor ce cu credinţă aleargă la tine, pururea cinstite Artemie, şi strigă lui Dumnezeu: Aliluia!

Icosul 8
Cu totul luminat prin pătimiri, întru tot fericite, ai stat înaintea lui Hristos, răsplătitorul nevoinţelor, de care fiind încununat ca un nevoitor, pururea te bucuri împreună cu El, Mare Mucenice; pentru aceasta, noi, cei credincioşi, cinstindu-te ca pe unul ce eşti de Dumnezeu proslăvit, îţi strigăm:
Bucură-te, al Raiului vrednic locuitor;
Bucură-te, vas ales al duhului mângâietor;
Bucură-te, cel ce în Împărăţia cerurilor te-ai sălăşluit;
Bucură-te, al lui Hristos slăvit ostaş nebiruit;
Bucură-te, părtaş al luminii celei neînserate;
Bucură-te, mare apărător al credinţei adevărate;
Bucură-te, cel ce în ceruri cu îngerii stai împreună;
Bucură-te, prieten al drepţilor purtători de cunună;
Bucură-te, cel ce ai fost aşezat în raclă cu evlavie mare;
Bucură-te, cel preamărit prin minuni, viu fiind întru lucrare;
Bucură-te, mare mijlocitor pentru cei rugători;
Bucură-te, veşnic păzitor al celor nevoitori;
Bucură-te, Sfinte Mare Mucenice Artemie!

Condacul 9
Toată ceata îngerească s-a mirat de marea ta răbdare, sfinte Artemie, cum, pământesc şi materialnic fiind, în privelişte ca un fără de trup te-ai luptat; pentru aceasta, te-au lăudat ca pe un Mare Mucenic, strigând lui Dumnezeu: Aliluia!

Icosul 9
Dumnezeiesc ritor te-ai făcut, râvnitor şi înfocat, pe Hristos cu îndrăzneală propovăduind, pentru care, precum apostolul Pavel, lupta cea bună te-ai luptat, sfinte, şi de El fiind încununat, auzi de la noi unele ca acestea:
Bucură-te, cel ce ai pătimit pentru Hristos cu răbdare;
Bucură-te, cel ce ţi-ai săvârşit în chip vrednic buna alergare;
Bucură-te, cel ce ai suferit multe chinuri cumplite;
Bucură-te, cel ce ai primit de la Dumnezeu cununi neveştejite;
Bucură-te, cel ce pururea eşti împreună cu Hristos;
Bucură-te, cel ce vindeci pe orice om neputincios;
Bucură-te, cel ce păzeşti pe cinstitorii tăi nevătămaţi;
Bucură-te, cel ce eşti mângâiere celor bolnavi şi întristaţi;
Bucură-te, cel ce eşti doctor fără de plată pentru cei suferinzi;
Bucură-te, cel ce mână de ajutor celor în primejdii le întinzi;
Bucură-te, cel plin de bunătăţi şi frumuseţi nemuritoare;
Bucură-te, mijlocitor fierbinte al obştii dreptslăvitoare;
Bucură-te, Sfinte Mare Mucenice Artemie!

Condacul 10
Câştigând în inima ta puterea Sfintei Treimi, înţelepte Artemie, te-ai arătat luminat biruitor asupra patimilor şi asupra ispitelor acestei lumi, împotriva cărora întăreşte-ne, prin rugăciunile tale, şi pe noi, care strigăm: Aliluia!

Icosul 10
Zid al dreptei credinţe şi dumnezeiască mângâiere ai fost credincioşilor, sfinte Artemie, că Făcătorul a toate te-a arătat preabun tămăduitor, primind pătimirile tale şi învățând pe toţi să strige ţie:
Bucură-te, propovăduitor luminat al adevărului;
Bucură-te, mucenic strălucit al Mântuitorului;
Bucură-te, izvor nesfârşit de semne minunate;
Bucură-te, fântâna de vindecări neîncetate;
Bucură-te, apărător al credinţei, de minuni făcător;
Bucură-te, doctor fără plata şi grabnic vindecător;
Bucură-te cel ce eşti sprijinitor al credincioşilor;
Bucură-te, cel ce eşti ajutător al neputincioşilor;
Bucură-te, cel ce ai primit darul de a vindeca hernia în chip deosebit;
Bucură-te, cel ce orice boală şi suferinţă ai tămăduit;
Bucură-te, cel prin care se întăresc cei slăbiţi trupeşte;
Bucură-te, cel prin care sănătate ni se dăruieşte;
Bucură-te, Sfinte Mare Mucenice Artemie!

Condacul 11
Au lăudat puterile cerurilor sfârşitul tău, văzându-te învingător şi purtător de biruinţă, şi, luând al tău suflet, l-au dus lui Hristos, veselindu-se, cu care şi noi, sfinte Artemie, împreună bucurându-ne, strigăm: Aliluia!

Icosul 11
Cu mijlocirile tale luminează pe cei ce cu credinţă te cinstesc, sfinte Artemie, purtătorule de chinuri al lui Hristos, şi roagă-te pururea către Dumnezeu să izbăvească pe toţi de orice răutate, ca, după datorie, să-ţi strigăm ca unui mare ocrotitor:
Bucură-te, cel de o slavă cu sfântul Gheorghe, marele mucenic;
Bucură-te, cel de o cinstire cu sfântul Dimitrie din Tesalonic;
Bucură-te, luminător mult strălucitor al întregului pământ;
Bucură-te, lauda preafrumoasă a Noului Legământ;
Bucură-te, vedere preafericită a oştilor cereşti;
Bucură-te cel ce ţi-ai înroşit veşmântul în sângiuiri muceniceşti;
Bucură-te, cel ce ai strălucit până la margini prin pătimire;
Bucură-te, laudă a mucenicilor şi a lor împodobire;
Bucură-te, nimicire a idolatriei însângerate;
Bucură-te, propovăduire a credinţei celei luminate;
Bucură-te, cel prin care ni se mijloceşte har;
Bucură-te, cel ce ne vindeci bolile în dar;
Bucură-te, Sfinte Mare Mucenice Artemie!

Condacul 12
Har ai luat de la Dumnezeu, Mucenice, a vindeca felurite boli şi a alina durerile celor ce vin la tine; pentru aceasta, fereşte-ne de boli şi de primejdii pe noi pe toţi, cei ce te cinstim cu credinţă, strigând lui Dumnezeu: Aliluia!

Icosul 12
Cântare aducându-ţi, te lăudăm, fericite, ca pe un Mucenic al lui Hristos purtător de cunună, că pe tine te-a proslăvit Dumnezeu în toată lumea cu minunile, prin care ne îndemni pe toţi să strigăm cu bucurie:
Bucură-te, al lui Dumnezeu conducător de oşti plin de măreţie;
Bucură-te, ocrotitor dumnezeiesc al bisericilor închinate ţie;
Bucură-te, binefăcător al nostru, de Dumnezeu dăruit;
Bucură-te, mijlocitor fierbinte către Ziditorul Cel slăvit;
Bucură-te, cel ce acoperi pe cei care pomenirea ta o săvârşesc;
Bucură-te, cel ce păzeşti pe cei care cu dragoste te cinstesc;
Bucură-te, cel ce ne vindeci de boli dureroase;
Bucură-te, cel ce ne scapi de încercări primejdioase;
Bucură-te, apărător al bisericii tale din Muntele Atonului;
Bucură-te, sprijinitor de obşte şi izbăvitor al poporului;
Bucură-te, cel ce eşti al nostru izbăvitor;
Bucură-te, Sfinte Mare Mucenice Artemie!

Condacul 13
O, de trei ori mărite cu adevărat şi dumnezeiescule luptător, purtătorule de chinuri al lui Hristos, sfinte Artemie, având îndrăznire către Dumnezeu, roagă-l neîncetat pentru noi, cei ce cu evlavie te lăudăm şi, cu umilinţă, strigăm: Aliluia!
(de trei ori)

Icosul 1
Dorind să lăudăm chinurile tale cele vitejeşti şi dumnezeieştile tale lupte, mucenice, îți cerem să ne dăruieşti har, prin rugăciunile tale, pătimitorule Artemie, ca, bucurându-ne, să strigăm ţie cu veselie acestea:
Bucură-te, cel ce pe Hristos L-ai propovăduit Dumnezeu adevărat;
Bucură-te, cel ce, prin cuvânt şi faptă, dreapta credinţă ai apărat;
Bucură-te, împotrivitor al lui satana cel căzut;
Bucură-te, cel ce în lucrarea virtuţilor toată viaţa ţi-ai petrecut;
Bucură-te, cel ce ortodocşilor cârmuitori le eşti sprijinitor;
Bucură-te, luptător tare, al credinţei apărător;
Bucură-te, trimis împărătesc, al Egiptului duce;
Bucură-te, al sufletelor noastre strălucire dulce;
Bucură-te, cel ce ai biruit înălţările vrăjmaşilor;
Bucură-te, mare apărător al credincioşilor;
Bucură-te, cel prin care Biserica străluceşte;
Bucură-te, cel prin care lumea se veseleşte;
Bucură-te, Sfinte Mare Mucenice Artemie!

Condacul 1
Pe tine, purtătorule de chinuri al lui Hristos, vrednicule de laudă, te lăudăm, cinstindu-ţi pătimirile, că ne izbăveşti pururea de primejdii, prin rugăciunile tale. Şi acum, te rugăm să îndepărtezi toată boala şi suferinţa de la noi, ca să-ţi strigăm ţie: Bucură-te, Sfinte Mare Mucenice Artemie!

Rugăciune:
Cuvine-se, cu adevărat, să te fericim pe tine, Născătoare de Dumnezeu, cea pururea fericită şi preanevinovată şi Maica Dumnezeului nostru. Ceea ce eşti mai cinstită decât heruvimii şi mai slăvită, fără de asemănare, decât serafimii, care, fără stricăciune pe Dumnezeu-Cuvântul ai născut, pe tine, cea cu adevărat Născătoare de Dumnezeu, te mărim.
Pentru rugăciunile Sfinţilor Părinţilor noştri, Doamne Iisuse Hristoase, Fiul lui Dumnezeu, miluieşte-ne pe noi.
Amin.

