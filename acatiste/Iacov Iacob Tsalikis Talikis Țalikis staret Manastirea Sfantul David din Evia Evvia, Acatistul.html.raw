Praznuire: 22 Noiembrie
Autor: www.impantokratoros.gr/AAED4A9E.ro.aspx

Condacul 1

Pe Sfantul Părintele nostru Iacov Tsalikis, rugător fierbinte către Sfânta Treime şi către Maica Domnului, prieten adevărat al sfinţilor şi al îngerilor, înzestrat de Mântuitorul cu harul străvederii şi al facerii de minuni, pe povăţuitorul şi mângâietorul credinciosilor din aceste vremuri tulburi pentru Biserică, pe cel grabnic ajutător al celor ce-i cer mijlocirea, să-l rugăm cu smerenie şi iubire ca să păzească pe toţi ortodocşii creştini şi cu evlavie să-i cântăm aşa: Bucură-te, Sfinte Părinte Iacove, cel ce ai primit din belşug harismele Duhului Sfânt!

Icosul 1

Sfinte Cuvioase Iacove, cel ce L-ai iubit cu toată puterea sufletului pe Mântuitorul Hristos şi ţi-ai dăruit întreaga ta viaţă Acestuia, slujindu-I cu smerenie şi dor fierbinte. Roagă-L pe milostivul Dumnezeu să ne dăruiască iertare de păcate, ca să-i putem deschide uşa inimii noastre şi să Îşi facă locaş în ea, pentru a duce o viaţă de sfinţenie, curăţie şi de jertfire pentru aproapele. Nădăjduind în grabnicul tău ajutor, cu adâncă recunoştinţă te slavoslovim aşa:

Bucură-te, crin preafrumos din buchetul Preasfintei, care ne înmiresmezi cu harul Mântuitorului;
Bucură-te, că Îl rogi pe Domnul nostru Iisus Hristos să ne trimita smerenia Lui;
Bucură-te, cu Sfântul Ierarh Nectarie, tămăduitorule;
Bucură-te, cu Sfântul Părinte Porfirie, de Hristos iubitorule;
Bucură-te, cu Sfantul Paisie Aghioritul, sfătuitorule;
Bucură-te, că iubindu-L pe Hristos, nu ţi-a mai trebuit nimic;
Bucură-te, că suferind multe pentru Domnul, Acesta  te-a preaslăvit;
Bucură-te, că Îl rogi pe Duhul Sfânt să intre şi să îşi facă sălaş în inimile noastre;
Bucură-te, că ne înveţi să ne rugăm cu dăruire, iubire şi simplitate;
Bucură-te,Sfinte Iacove cel dulce, dătătorule de cerească  binecuvântare;
Bucură-te, că ne iubeşti pe toţi şi îi ceri Domnului să ne primească în locaşurile Sale;
Bucură-te, că răspândeşti în sufletele noastre fericire şi iubire;
Bucură-te, Sfinte Părinte Iacove, cel ce ai primit din belşug harismele Duhului Sfânt!

Condacul al 2-lea

Încă din fragedă pruncie ai arătat multă dragoste faţă de dulcele Iisus, Mântuitorul nostru, Care ţi-a aprins candela inimii tale cu iubirea Sa de oameni şi te-a umplut de daruri dumnezeieşti pentru vieţuirea ta înaltă şi pentru curăţia sufletului tău. Te rugăm, Sfinte, să ne luminezi şi să ne curăţeşti sufletele, pentru a face loc harului dumnezeiesc să pătrundă în ele şi să ne sfinţească, ca să-I putem cânta cu vrednicie Domnului: Aliluia!

Icosul al 2-lea

Ai vazut-o vie pe Sfanta Parascheva  de mai multe ori, care cu glas dulce si dumnezeiesc, te-a intrebat: ''Ce vrei Iacove al meu sa-ti daruiesc?" Iar tu, dupa indemnul mamei tale,  i-ai cerut sa-ţi  dea soarta ei. Intr-adevar viata sfanta si curata ca a Sfintei  ai avut, si multe slave ai vazut, pentru care cu umilinta  iti graim asa:

Bucura-te, ca ai aratat de mic fata de cele sfinte  o ravna deosebita;
Bucura-te, ca slujbele dumnezeiesti si predicile iti patrundeau in minte si in inima cu usurinta;
Bucura-te, noule apostol al iubirii;
Bucura-te, ca ti-ai sadit in inima florile neprihanirii;
Bucura-te, ca inca de pe pamant te indulceai de vederea ingerilor si de a auzi glasuri dumnezeiesti;
Bucura-te ca ai fost legat mai mult de cele ceresti si mai putin de cele pamantesti;
Bucura-te, ca multi vazand vietuirea ta sfanta, , inca de copil "parintele Iacov" iti ziceau;
Bucura-te, ca toti bolnavii care iti cereau ajutorul grabnica tamaduire de la tine luau;
Bucura-te, că ai înmuiat sufletele oamenilor cu pacea si seninatatea ta, si i-ai îndreptat spre pocainta;
Bucura-te, inger in trup, care rosteai rugaciunile cu traire adanca;
Bucura-te, sol trimis de Domnul, care ne arati ca numai El ne poate da adevarata fericire;
Bucura-te, ca il rogi pe Hristos sa ne acopere cu a Sa milostivire;
Bucura-te, Sfinte Parinte Iacove, cel ce ai primit din belsug harismele Duhului Sfant!

Condacul al 3-lea

Avand marea dorinta de a-ti inchina Domnului viata ta prin chipul ingeresc, te-ai dus la manastirea Cuviosului David, unde el insusi ti-a deschis portile manastirii, zicandu-ti: ,,daca ramai aici, iti pastrezi fecioria si traiesti in saracie si ascultare, iar prin mainile tale vor trece foarte multi bani, din care nu vei lua nimic, si te vor cinsti patriarhii, arhiereii si stapanii pamantului''. Aceasta profetie inplinindu-se intogmai cum a spus Cuviosul, Il slavim pe Dumnezeu care te-a preainaltat zicandu-I: Aliluia!


Icosul al 3-lea 

,,Tu, Iacove al meu, vei fi preot si prima care va lua anafora din mana ta va fi sora ta!'' ti-a spus evlavioasa ta maica in ultimile clipe ale vietii sale pamantesti. Aceasta  marturisire s-a  adeverit la putin timp de la intrarea ta in monahism, cand te-a hirotonit ieromonah bunul Grigorie, mitropolitul Halkidei, care ti-a zis: ,,te vei sfinti, sa continui cu puterea lui Dumnezeu si Biserica te va proclama sfant''. Aceste cuvinte prorocesti ne smeresc inaintea ta Cuvioase Parinte, si te rugam sa fi luminatorul nostru in viata duhovniceasca, ca sa biruim in lupta cu pacatele. Invata-ne sa fim recunoscatori Domnului pentru toate binefacerile pe care ni le trimite in toata vremea, caci ca un balsam te-ai dovedit a fi pentru sufletele noastre, cel ce esti laudat de noi prin acestea: 

Bucura-te, ca ai ajuns la starea de barbat  desavarsit;
Bucura-te, ca Sfantul Cuvios David din multe necazuri te-a izbavit;
Bucura-te, prieten al Lui Hristos, Care ti-a aratat toate bucuriile ceresti;
Bucura-te, ca iubirea ta pentru Domnul, te facea sa nu tii cont de suferintele trupesti;
Bucura-te, ca te rugai Domnului sa te umple de iubire pentru EL;
Bucura-te, ca pentru cererea ta binecuvantata, ai simtit o adiere dulce, si o pace sfanta  a cazut peste tine;
Bucura-te,ca  inima ta era inundata de bucurie incat  iti venea sa zbori;
Bucura-te, ca pentru cei care vor sa-L urmeze pe Hristos esti calauzitor;
Bucura-te, ca ai restaurat din temelii manastirea Cuviosului David din Evvia;
Bucura-te, ca ai indurat aici fara cartire prigonirile, foamea, frigul si saracia;
Bucura-te, ca Hristos ti-a daruit blandetea  si bunatatea Sa;
Bucura-te, ca inima ta a devenit mireasa Mantuitorului pentru totdeauna;
Bucura-te, Sfinte Parinte Iacove, cel ce ai primit din belsug harismele Duhului Sfant!


Condacul al 4-lea

Nespusa bucurie a invierii Domnului nostru a stralucit necontenit in inima ta, Sfinte, transformand-o intr-o adevarata gradina a raiului, asa cum tu insuti ai spus: ,,inima  mea este gradina, eu sunt bucuros, mereu sunt asa''. Te rugam ca macar o picatura din aceasta bucurie a ta sa o reversi si in sufletele noastre pline de patimi si de rautate, ca sa-I cantam bucurosi lui Dumnezeu: Aliluia!


Icosul al 4-lea

Precum s-a aratat steaua in chip minunat magilor de la rasarit calauzindu-i catre Soarele
Dreptatii - Hristos Mantuluitorul nostru, tot asa Dumnezeu ti-a trimis o stea ca sa te calauzeasca pe timp denoapte catre pestera Cuviosului David, unde petreceai in rugaciuni si privegheri, uneori chiar cu Sfantul Cuvios David, care ti se arata sub chipul egumenului Nicodim. Iar noi, multumindu-ti ca te rogi pentru mantuirea noastra, iti aducem laudele acestea:

Bucura-te, filocalie vie;
Bucura-te, ca te-ai asemanat ingerilor in curatie si feciorie;
Bucura-te, vas al harului si locas al Sfintei Treimi;
Bucura-te, cel ce faci multime de minuni;
Bucura-te, ca esti grabnic miluitor celor aflati in nevoi si amaraciuni;
Bucura-te, Parinte de Hristos purtator;
Bucura-te, ca ai aprins flacara dumnezeiasca in inimile credinciosilor;
Bucura-te, ca al celor din urma vremuri esti luminator;
Bucura-te, ca ai primit de la Dumnezeu harismele stravederii, inainte-vederii si ale vindecarii;
Bucura-te, ca ai vindecat  sufleteste si trupeste pe toti care au venit la tine;
Bucura-te, ca in tot timpul te pazeai sa nu-L mahnesti in vreun chip pe Dumnezeu;
Bucura-te, ca ne gatesti  inimile, pentru a se putea salaslui in ele, Mantuitorul; 
Bucura-te,Sfinte Parinte Iacove, cel ce ai primit din belsug harismele Duhului Sfant!

Condacul al 5-lea

Nenumarate ispite ai avut din partea diavolilor, care veneau sub infatisari hidoase si te 
bateau pana ce trupul iti era zdrobit, dar nu te-ai lasat biruit, ci cu multa fierbinteala strigai catre Maica Domnului, iar ea nu intarzia sa te ajute. Aceste incercari care au venit prin ingaduinta lui Dumnezeu au aprins si mai tare inima ta de dragoste  pentru Maica Sfanta si pentru Mantuitorul, caruia neincetat  i-ai cantat: Aliluia!


Icosul al 5-lea
Ai inaintat in viata duhovniceasca pana la masura de a liturghisi cu Sfanta Treime, cu sfintii si cu ingerii, iar intreaga ta fiinta era plina de bucurie cereasca incat se revarsa in afara si fata ta devenea lumina. Pentru aceasta cu frica si iubire te cinstim zicand:

Bucura-te, ca fericirea  imparatiei cerurilor era in mintea si inima ta;
Bucura-te, ca in sufletul tau nu a mai ramas niciun coltisor gol in care sa vina ispita;
Bucura-te, ca la fiecare liturghie simteai prezenta dumnezeiasca;
Bucura-te, ca prin viata ta, ne-ai aratat ca orice bucurie pamanteasca este trecatoare si desarta;
Bucura-te, ca de multe ori simteai cum ingerii te loveau cu aripile lor peste umeri;
Bucura-te, ca nu te temeai de moarte, ci o asteptai in fiecare zi;
Bucura-te, ca ne inveti sa facem ascultare cu bucurie, ca harul sa prisoseasca in inimile noastre;
Bucura-te, ca ne minunam de darurile care peste tine au fost revarsate;
Bucura-te, ca ne indemni sa ne daruim cu totul slujbelor dumnezeiesti;
Bucura-te, cel ce te rogi ca toti sa guste din bucuriile ceresti;
Bucura-te, ca insuflai dragoste si pace launtrica tuturor celor ce se aflau in jurul tau;
Bucura-te, ca acum ii ceri Domnului sa ne miluiasca cu harul Sau;
Bucura-te,Sfinte Parinte Iacove, cel ce ai primit din belsug harismele Duhului Sfant!


Condacul al 6-lea

,,Cat timp ai de infruntat incercari, ispite si suparari, sa te rogi pentru cei care iti fac rau si te prigonesc, sa induri si sa-i ierti'', ai spus Cuvioase Parinte, aratand prin aceasta iubirea ta muceniceasca pentru cei ce ti-au pricinuit rele. Iar pe noi egoistii si iubitorii de sine, ajuta-ne sa iertam si sa iubim pe cei ce ne fac strambatate, caci in acest fel putem sa-i indreptam spre pocainta, si noi sa castigam raiul, unde sfintii pururea se fericesc  si canta Domnului: Aliluia!


Icosul al 6-lea

Aratatu-ti-s-a Preacurata Fecioara Maria, in spital, in timpul convalescentei si ti-a spus zambind: ,,nu te teme, te vei face bine'', caci plin erai de boli si de neputinte incat nu mai aveai nadejde de scapare, dar cu ajutorul Preasfintei te-ai intors la manastire unde ti-ai continuat nevointele ascetice. Roag-o pe Maica Domnului sa ne incalzeasca inimile noastre inghetate de pacate, cu rugaciunile sale fierbinti si sa ne mangaie cu privirea sa de maica milostiva, pe noi cei ce te laudam asa:

Bucura-te, ca Maica Domnului a venit la tine imbracata ca o infirmiera cu un copil in brate;
Bucura-te, ca ti-a daruit vindecare si a sa binecuvantare;
Bucura-te, ca celor desnadajduiti  le redai bucuria si speranta;
Bucura-te, ca ai fost curat ca un copil toata viata;
Bucura-te, evanghelie vie;
Bucura-te, ca erai de-a-ntregul numai bucurie;
Bucura-te, pom sadit la izvoarele apelor sfinteniei;
Bucura-te, ca de la tine invatam adevarata  smerenie;
Bucura-te, ca cei ce aud de minunile tale se umplu de ravna dumnezeiasca;
Bucura-te, ca cea mai de folos predica a ta, a fost viata ta cuvioasa;
Bucura-te, ca ai preaslavit-o pe Maica Domnului asa cum se cuvine;
Bucura-te, ca ne indemni si pe noi sa o preacinstim, ca sa ne daruiasca a sa milostivire;
Bucura-te, Sfinte Parinte Iacove, cel ce ai primit din belsug harismele Duhului Sfant!


Condacul al 7-lea

Cine nu se va minuna si nu se va infricosa de indrazneala ta fata de sfinti, cand va auzi, 
cum l-ai amenintat pe Cuviosul David ca nu-i vei mai tamaia icoana, si nu-i vei mai aprinde candela niciodata, daca nu-l va aduce pana la ceasul vecerniei, pe acela care te-a mahnit  foarte tare, taind 30 de maslini din livada manastirii. Iar Cuviosul David auzind acestea l-a adus pe faptas asa cum i-ai cerut, care si-a recunoscut vina cantand cu pocainta adanca: Aliluia!


Icosul al 7-lea

Covarsitoare sunt darurile pe care le-ai primit de la Hristos, insa cel mai mare dar de care te-a invrednicit Dumnezeu este ca ai vazut si ai atins Sangele cel Prea Sfant al Mantuitorului la Sfanta Proscomidie. Pentru aceasta il slavim pe Dumnezeu, iar pe tine te rugam sa primesti aceasta cantare:

Bucura-te, faclie nestinsa in bataia  vantului;
Bucura-te, ca te-ai atins de insusi Sangele Mantuitorului;
Bucura-te, ca ti-ai ascuns harismele ca oamenii sa nu te slaveasca;
Bucura-te, ca te-ai înălţat printr-o smerenie adanca;
Bucura-te, comoara de mult pret a Ortodoxiei;
Bucura-te, vlastar ales al Asiei Mici si al Evviei;
Bucura-te, ca cei ce afla de viata ta sfanta, te iau ca ocrotitor;
Bucura-te, ca pentru ortodocsii de pretutindeni esti mijlocitor;
Bucura-te, nadejdea si vindecarea bolnavilor;
Bucura-te, ca saracilor, napastiutilor, si asupritilor esti izbavitor;
Bucura-te, scanteie care aprinzi in noi dorirea dupa Dumnzeu;
Bucura-te, ca te rogi Domnului sa ne invredniceasca de iubireas Sa;
Bucura-te, Sfinte Parinte Iacove, cel ce ai primit din belsug harismele Duhului Sfant!

Condacul al 8-lea

Jertfindu-te toata viata din dragoste pentru Dumnezeu si pentru aproapele, dorind ca si noi sa-ti urmam tie dupa putere si cu disceranamant, ai zis: ,,sa aveti iubire intre voi, deoarece iubirea acopera multime de pacate, si din dragoste pentru noi s-a rastignit Domnul nostru Iisus Hristos, si daca avem iubire intre noi atunci suntem fiii lui Dumnezeu'', caruia cu dragoste ii cantam: Aliluia!


Icosul al 8-lea

Au venit la tine si te-au rugat sa-i ajuti parintii indurerati si disperati a unui copil mut, iar tu senin, binevoitor si increzator in ajutorul lui Dumnzeu, ai facut cruce peste copil cu capul Sfantului Cuvios David, si copilul a inceput sa vorbeasca. Daruieste-ne si noua credinta neindoielnica si iubire nefatarnica catre Domnul, ca sa te fericim zicandu-ti:

Bucura-te, ca cei ce veneau la tine simteau ca au ajuns in rai;
Bucura-te, ca multa cinstire si adanca evlavie la Cuviosul David si la Sfantul Ioan Rusul aveai;
Bucura-te, ca l-ai vazut pe Sfantul Ioan Rusul cum iesea din racla spre ajutorarea credinciosilor;
Bucura-te, prieten al sfintilor cu care te bucuri in raiul desfatarilor;
Bucura-te, ca in chipul tău se oglindea Sfanta Treime;
Bucura-te, ca radiai peste tot pace, blandete si iubire;
Bucura-te, ca pe Maria, nepoata  ta, si pe pruncul ei i-ai salvat de la moarte;
Bucura-te, ca si pe Teodor l-ai scapat din primejdie cu rugaciunile tale binecuvantate;
Bucura-te, ca in necazuri ne esti alinare;
Bucura-te, ca in primejdii ne esti scapare;
Bucura-te, indeplinatorul cu desavarsire al voturilor monahicesti;
Bucura-te, ca indeletnicindu-te cu rugaciunea neincetata a inimii, ai pasit pe cele mai inalte trepte ale vietii duhovnicesti;
Bucura-te,Sfinte Parinte Iacove, cel ce ai primit din belsug harismele Duhului Sfant!


Condacul al 9-lea

Imensa bucurie si multumire sufleteasca aveai, atunci cand vedeai pe oameni cinstind pe Dumnezeu si pe sfintii Lui. Milostiveste-te spre noi si roaga-L pe Dumnezeu sa ploua si peste sufletele noastre ofilite de pacate, cu picaturi dulci din harul Sau Preasfant, ca si noi sa-I aducem roade de pocainta, lauda si multumire, caci mult se bucura locuitorii cerului pentru pacatosul care se pocaieste si canta: Aliluia!


Icosul al 9-lea

Mare iubitor de creaţia lui Dumnezeu te-ai aratat a fi, caci adesea te insingurai in padure 
si cantai cu pasarile, copacii, florile şi cu intreaga natura, laude inchinate Domnului, incat odata ai strigat: ,, pasarile mele iubite si voi slavosloviti pe Dumnezeu? Numai noi nu-l slavim''. Si te rugam Cuvioase, nu ne lasa pe noi sa ramanem in nesimtirea sufleteasca  in care ne aflam, ci ajuta-ne sa fim iubitori de Hristos, ca impreuna cu toata natura sa-L slavim si tie sa iti cantam bucurosi asa:

Bucura-te, cerb insetat de izvorul ceresc;
Bucura-te, ca ai devenit in intregime har dumnezeiesc;
Bucura-te, ca atunci cand luai Sfintele Daruri, rugai pe ingeri sa-ti faca loc ca sa treci;
Bucura-te, mir alcatuit din mirodenii ceresti;
Bucura-te, ca iubirea ta pentru Hristos este asemenea Serafimilor;
Bucura-te, ca ai avut intelepciune dumnezeiasca, asemenea Heruvimilor;
Bucura-te, ca emanai numai dragoste, iar chipul tau era scaldat intr-o lumina paradisiaca;
Bucura-te, ca ne povatuiesti sa-l iubim pe Domnul si pe aproapele cu toata inima, ca sa mostenim fericirea vesnica;
Bucura-te, ca rugaciunile tale sunt inaintea Domnului ca o tamaie cu bun miros;
Bucura-te, ca nimic nu a putut sa te desparta  de iubirea lui Hristos;
Bucura-te, ca atunci cand slujeai, biserica se inunda de o mireasma dumnezeiasca;
Bucura-te, ca vietuiai in acelasi timp, in lumea pamanteasca si in cea cereasca;
Bucura-te, Sfinte Parinte Iacove, cel ce ai primit din belsug harismele Duhului Sfant!

Condacul al 10-lea

Asa cum Sfantul Apostol Pavel a fost rapit in al treilea cer, ai marturisit Sfinte ca si tu ai pregustat din frumusetile raiului, inca din aceasta viata, zicand: ,,m-am vazut ca sunt in 
ceruri, intr-o gradina frumoasa, unde erau violete de multe culori si diferite alte flori''. Ajuta-ne si pe noi sa inaintam in drumul spre sfintire, ca sa ne indulcim si noi de bucuriile ceresti, si sa cantam impreuna: Aliluia!

icosul al 10-lea

Vazut ai fost de un ucenic, Cuvioase Parinte, cand te indreptai spre bisericuta Sfantului Haralambie, cum deodata te-ai transformat in inger si te-ai facut cu totul lumina si slava minunata. Aceasta priveliste deosebita ne duce cu gandul la muntele Tabor unde s-a produs Schimbarea la Fata a Mantuitorului. Ajuta-ne si pe noi sa inlocuim intunericul pacatelor din inimile noastre, cu lumina faptelor bune ca sa fim vrednici de iubirea Mantuitorului si sa atragem harul Sau. Desi nu stim sa te laudam dupa masura sfinteniei tale, totusi te rugam sa primesti acesta smerita cantare:

Bucura-te, ca mijlocesti pentru toti oamenii fara incetare;
Bucura-te, ca te asemeni cu Hristos in iubire;
Bucura-te, ca binecuvantarea  ta ne acopera in toata  vremea;
Bucura-te undelemn sfintit care vindeci toata neputina si durerea;
Bucura-te, pilda de sfintenie  pentru cei ce urmeaza viata monahala.
Bucura-te, ca ai vindecat un copil care avea cancer la limba;
Bucura-te, ca venele picioarelor tale erau putrede si nu circula sange prin ele;
Bucura-te, ca erai incarcat de numeroase boli si de suferinte cumplite incat doar harul Domnului te mai tinea in viata;
Bucura-te, liman si sprijin al credinciosilor din Evvia.
Bucura-te, tezaur  al Ortodoxiei, cu harismele Duhului Sfant  impodobit;
Bucura-te, impacarea familiilor dezbinate;
Bucura-te, izgonitorul duhurilor necurate;
Bucura-te, Sfinte Parinte Iacove, cel ce ai primit din belsug harismele Duhului Sfant!

Condacul al 11-lea

Chinuitoare si dureroase au fost ultimile zile din viata ta, caci trupul tau macinat de boli a  ajuns numai piele si os, dar chipul tau a ramas curat si luminat asemenea ingerilor cei 
nematerialnici. Iar mintea si inima ta erau pline de iubire pentru Domnul si de bucuria pe care o da Hristos celor ce s-au lasat cu totul in voia Sa, si-I canta: Aliluia!

Icosul al 11-lea

,,Zilele acestea voi pleca precum o pasarica, iar la imormantarea mea se vor aduna oameni ca frunza si ca iarba'', ai spus mai inainte de ingereasca ta adormire. Intr-adevar mii de oameni au venit la plecarea ta din lumea aceasta si cu totii au strigat:,, Sfant, Sfant, Sfant esti''! Iar noi, bucurandu-ne ca te avem ocrotitor laude ca acestea iti aducem:

Bucura-te, ca fata ta era o stralucire din lumina Taborului;
Bucura-te, ca l-ai rugat pe Cuviosul David si pe Sfantul Ioan Rusul sa-ti duca sufletul la Mantuitorul;
Bucura-te, ca datorita sfinteniei tale, un ucenic a simtit o buna mireasma timp de trei zile;
Bucura-te, fericite Iacove, cel ce ne dai putere sa biruim ispitele;
Bucura-te, ca Mantuitorul te-a incununat cu a Sa preaslavire;
Bucura-te, ca toate cuvintele tale aveau o sfanta inraurire;
Bucura-te, dascalul rugaciunii cele mai inalte;
Bucura-te, izvor duhovnicesc, ce reversi apa vie a sfinteniei in inimile noastre;
Bucura-te, ca de praznicul intratii Maicii Domnului in Biserica ai intrat in locasurile ceresti;
Bucura-te, ca de vederea slavei celei mari si preaminunate a Preacuratei, pururea te 
indulcesti;
Bucura-te, ca atunci cand ai slujit ultima liturghie, glasul tau era cu totul ceresc;
Bucura-te, ca ii ajuti sa duca crucea fara cartire, pe cei ce te cinstesc;
Bucura-te, Sfinte Parinte Iacove, cel ce ai primit din belsug harismele Duhului Sfant!

Condacul al 12-lea

Multa dragoste si daruire ai avut catre Sfanta Taina a Pocaintei, incat ai spovedit pana in
ultima clipa a vietii tale pamantesti, facandu-te pentru noi pilda de pocainta si de jertfire pentru semeni, caci numai prin spovedanie curata si iubire de aproapele vom putea primi iertarea pacatelor ca sa-i putem canta Domnului cu inima curata: Aliluia!

Icosul al 12-lea

Te-ai aratat dupa adormirea ta, unei femei sporite duhovniceste, si i-ai spus: ,,alta data 
rugam pe Cuviosul David sa mijloceasca pentru oameni, dar acum ma duc eu insumi''. Prin aceasta ne incredintezi ca ai capatat mare indrazneala inaintea tronului Sfintei Treimi si mijlocesti pururea pentru crestini, izbavindu-i din toate impresurarile sufletesti si trupesti. Pentru aceasta te rugam sa nu ne lasi pe noi, cei ce cu credinta te binecuvantam asa:

Bucura-te, ca ai intrat in cortul cel fericit al Mantuitorului;
Bucura-te, ca dupa adormirea ta, ai si mai multa indrazneala inaintea lui Dumnezeu;
Bucura-te, ca acum faci si mai multe minuni decat atunci cand traiai pe pamant;
Bucura-te, floarea aleasa, udata cu harul Duhului Sfant;
Bucura-te, ca si dupa adormirea ta, ai continuat să liturghisesti în chip tainic in manastire;
Bucura-te, ca te arati multora, spre a lor intarire;
Bucura-te, veselia celor intristati;
Bucura-te, vindecatorule de bolile fara leac;
Bucura-te, prietenul tuturor celor ce iti cer ajutorul;
Bucura-te, ca ne pazesti mereu de tot raul;
Bucura-te, ca le umpli inimile de bucurie, celor ce se roaga tie;
Bucura-te aparator al Ortodoxiei;
Bucura-te, Sfinte Parinte Iacove, cel ce ai primit din belsug harismele Duhului Sfant!

Condacul al 13-lea

O, Sfinte Parinte Iacove, noule facator de minuni, primeste de la noi nevrednicii şi smeriţii acestă fierbinte  rugaciune, pe care cu multa dragoste ţi-o aducem ţie. Ajuta-ne sa ne predăm cu totul iubirii lui Hristos şi să vieţuim după poruncilor Sale, ca împreuna cu tine să-I putem canta in vesnicie: Aliluia, Aliluia, Aliluia! 

Icosul 1

Sfinte Cuvioase Iacove, cel ce L-ai iubit cu toată puterea sufletului pe Mântuitorul Hristos şi ţi-ai dăruit întreaga ta viaţă Acestuia, slujindu-I cu smerenie şi dor fierbinte. Roagă-L pe milostivul Dumnezeu să ne dăruiască iertare de păcate, ca să-i putem deschide uşa inimii noastre şi să Îşi facă locaş în ea, pentru a duce o viaţă de sfinţenie, curăţie şi de jertfire pentru aproapele. Nădăjduind în grabnicul tău ajutor, cu adâncă recunoştinţă te slavoslovim aşa:

Bucură-te, crin preafrumos din buchetul Preasfintei, care ne înmiresmezi cu harul Mântuitorului;
Bucură-te, că Îl rogi pe Domnul nostru Iisus Hristos să ne trimita smerenia Lui;
Bucură-te, cu Sfântul Ierarh Nectarie, tămăduitorule;
Bucură-te, cu Sfântul Părinte Porfirie, de Hristos iubitorule;
Bucură-te, cu Sfantul Paisie Aghioritul, sfătuitorule;
Bucură-te, că iubindu-L pe Hristos, nu ţi-a mai trebuit nimic;
Bucură-te, că suferind multe pentru Domnul, Acesta  te-a preaslăvit;
Bucură-te, că Îl rogi pe Duhul Sfânt să intre şi să îşi facă sălaş în inimile noastre;
Bucură-te, că ne înveţi să ne rugăm cu dăruire, iubire şi simplitate;
Bucură-te,Sfinte Iacove cel dulce, dătătorule de cerească  binecuvântare;
Bucură-te, că ne iubeşti pe toţi şi îi ceri Domnului să ne primească în locaşurile Sale;
Bucură-te, că răspândeşti în sufletele noastre fericire şi iubire;
Bucură-te, Sfinte Părinte Iacove, cel ce ai primit din belşug harismele Duhului Sfânt!

Condacul 1

Pe Sfantul Părintele nostru Iacov Tsalikis, rugător fierbinte către Sfânta Treime şi către Maica Domnului, prieten adevărat al sfinţilor şi al îngerilor, înzestrat de Mântuitorul cu harul străvederii şi al facerii de minuni, pe povăţuitorul şi mângâietorul credinciosilor din aceste vremuri tulburi pentru Biserică, pe cel grabnic ajutător al celor ce-i cer mijlocirea, să-l rugăm cu smerenie şi iubire ca să păzească pe toţi ortodocşii creştini şi cu evlavie să-i cântăm aşa: Bucură-te, Sfinte Părinte Iacove, cel ce ai primit din belşug harismele Duhului Sfânt!

