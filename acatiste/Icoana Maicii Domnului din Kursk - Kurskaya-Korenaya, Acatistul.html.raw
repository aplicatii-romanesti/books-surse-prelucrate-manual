
Condac 1
Conducătoare nebiruită şi Bună Îndrumătoare, care ne călăuzeşti spre Împărăţia Cerească, Te rugăm fierbinte să ne dăruieşti ajutorul Tău atotputernic celor care strigăm: Bucură-Te Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Icos 1
Preacurată, Îngerii au văzut cu uimire cum ai mers înaintea tuturor, călăuzindu-i cu lumina Ta cea sfântă pe oamenii din Kursk care s-au retras din calea cotropitorilor tătari şi cu mulţumire au strigat către Tine astfel:
Bucură-Te, Binecuvântată Îndrumătoare!
Bucură-Te, Maică a Căii-celei-Adevărate!
Bucură-Te, că faci să ţâşnească râuri de milă din icoana Ta!
Bucură-Te, că ai întipărit în adâncul inimilor noastre legea Fiului Tău, Domnul Iisus Hristos!
Bucură-Te, că stingi arşiţa mistuitoare a patimilor noastre!
Bucură-Te, Ocrotire Cerească pentru cei pribegi şi orfani!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 2
Am vazut şi vedem mereu, Stăpână, semnele şi minunile Tale. Mărturisim mila Ta şi binefacerile Tale şi strigăm cu glas mare: Aliluia! Aliluia! Aliluia!
Icos 2
Cine poate înţelege gândirea Lui Dumnezeu şi poate spune taina judecăţilor Sale? Pentru că El înalţă şi dărâmă, smereşte sau slăveşte, face lumea să sufere sau o vindecă. Iar atunci când, din cauza mulţimii păcatelor noastre, se porneşte Mânia Lui Dumnezeu asupra noastră, alergăm toţi la ocrotirea Ta, Maica Lui Dumnezeu, întindem mâinile către Tine, Preacurată şi cu inimile pline de pocăinţă strigăm către Tine:
Bucură-Te, că potoleşti Mânia Fiului Tău împotriva noastră!
Bucură-Te, Cea care alini urgia Lui Dumnezeu cea dreaptă!
Bucură-Te, Cea care cureţi păcatele noastre!
Bucură-Te, că Te rogi pentru iertarea celor păcătoşi!
Bucură-Te, lumină nestinsă a speranţei noastre!
Bucură-Te, că acoperi totul cu Sfântul Tău Omofor!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 3
Minunate lucruri faci cunoscute, Binecuvântată Fecioară, de la icoana Ta cea sfântă, din care ţâşnesc râuri de milă pentru noi, cei care strigăm către Tine: Aliluia! Aliluia! Aliluia!
Icos 3
Fiind nespus de iubitoare, Preabună Maică, trimiţi cu putere lumina milei Tale acolo unde sporeşte întunericul păcatelor şi se înmulţesc necazurile oamenilor. De aceea, vii în mod nevăzut prin intermediul icoanei Tale la noi, robii Tăi, care slavind bunavoinţa Ta, strigăm către Tine astfel:
Bucură-Te, adâncime a milei!
Bucură-Te, fântâna nesecată de vindecări!
Bucură-Te, că transformi întristarea noastră în veselie!
Bucură-Te, că preschimbi plânsul şi suspinele noastre în bucurie duhovnicească!
Bucură-Te, că transformi în câştig suferinţa noastră!
Bucură-Te, că-i înveseleşti pe cei care pe Tine te preaslăvesc!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 4
Atunci când ne copleşesc ispitele, când necazurile şi durerile ne cuprind, când ne pierdem răbdarea şi avem sufletul întristat, alergăm la icoana Ta, Preacurată Fecioară Maria şi cu lacrimi de pocăinţă strigăm din adâncul inimii: Întinde asupra noastră mâinile Tale, Născatoare de Dumnezeu, şi scoate-ne din adâncul răului, ca să strigăm cu recunoştinţă şi cu mulţumire către Tine: Aliluia! Aliluia! Aliluia!
Icos 4
Demult, locuitorii Rusiei au auzit zvonul despre apariţia sfintei Tale icoane în mijlocul stejarilor din Kursk, şi plini de evlavie s-au grăbit să ajungă la ea strigând cu mustrare de cuget: De unde această bunăvoinţă a Maicii Domnului de a veni la noi? Şi văzând, Stăpână, icoana Ta aşezată lângă rădăcina unui copac, au ridicat-o ca pe o minunată comoară şi au strigat către Tine:
Bucură-Te, Rai strălucitor care ai crescut Arborele Vieţii!
Bucură-Te, grădina cerească în care a răsărit copacul Bisericii Sfinte!
Bucură-Te, floare plăcut mirositoare care înmiresmezi întreaga lume!
Bucură-Te, culme a mântuirii noastre!
Bucură-Te, că stârpeşti din rădăcină patimile noastre rele!
Bucură-Te, că ne îngădui să fim partaşi ai vieţii cereşti!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 5
Sfânta icoană a străbătut provinciile şi oraşele Rusiei ca o stea călăuzită cereşte. Ţarii s-au plecat cu evlavie înaintea ei, ţarinele au împodobit-o cu dragoste, mai marii Bisericii Ortodoxe au primit-o cu adânc respect, iar mulţimile de credincioşi au întâmpinat-o sărbătoreşte strigând: Aliluia! Aliluia! Aliluia!
Icos 5
Preacurată Fecioară, văzând zădărnicită de Tine nelegiuita uneltire a necredincioşilor, ce voiau să distrugă icoana Ta, şi recuperând sfânta icoana neatinsă, călugării şi laicii Ţi-au strigat astfel:
Bucură-Te, că ai dejucat uneltirea cruzilor atei!
Bucură-Te, că ai pecetluit gurile hulitorilor!
Bucură-Te, că ai păstrat neatinsă icoana ta cea sfântă!
Bucură-Te, că nu Îţi întorci sfânta faţă de la cei sărmani!
Bucură-Te, că ne fereşti de cursele celui rău!
Bucură-Te, că rugăciunile Tale, deschid porţile milei Lui Dumnezeu!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 6
De când slăvita icoană a părăsit prin grija Ta, Preacurată, teritoriul Rusiei, nu a existat oraş ori sat în care să nu Îţi faci cunoscută puterea Ta. De aceea, toţi cei care sunt mântuiţi prin sfânta icoană strigă cu mulţumire Lui Dumnezeu: Aliluia! Aliluia! Aliluia!
Icos 6
Preasfântă Născătoare de Dumnezeu, aprinde în noi lumina speranţei şi nu ne lăsa nicicând în mâinile duşmanilor noştri. Fă ca mila să înflorească în sufletele noastre, să ne întărim în credinţă şi să slăvim ajutorul primit strigând către Tine astfel:
Bucură-Te, că luminezi întreaga lume cu dragostea Ta!
Bucură-Te, că ai înfiat neamul omenesc prin îndemnul Fiului Tău!
Bucură-Te, Maica Lui Dumnezeu şi Maica tuturor creştinilor!
Bucură-Te, lumină veşnic neapusă pentru cei aflaţi în închisori!
Bucură-Te, Apărătoarea celor prigoniţi pentru dreptate!
Bucură-Te, răbdarea celor ce pătimesc pentru credinţă!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 7
Dumnezeu a îngăduit ca pe Pământ să aibă loc războaie, popoarele să se înfrunte, împărăţiile să se clatine, iar moartea şi groaza să măture faţa pământului. Cei ce şi-au pus nădejdea în Tine, Născătoare de Dumnezeu, au găsit alinare la Tine şi au strigat către Dumnezeu: Aliluia! Aliluia! Aliluia!
Icos 7
Noi semne şi minuni ai făcut să izvorască cu putere de la icoana Ta, atunci când s-au auzit zgomotele de bătălie. Şi chiar dacă oraşele au ars, pământul s-a cutremurat, palatele au fost distruse şi lăcustele au umplut văzduhul, ai păstrat neatinsă Biserica în care era păstrată icoana Ta, Preacurată. Văzând această minune, cei ce se rugau la sfânta icoană au strigat către Tine astfel:
Bucură-Te, că în Tine toţi oamenii şi-au pus nădejdea!
Bucură-Te, stâlp şi întărire a Bisericii!
Bucură-Te, ocrotirea şi apărarea fiecărui altar!
Bucură-Te, Mântuitoarea celor fără speranţă!
Bucură-Te, că prin intermediul icoanei Tale ne întăreşti pe noi!
Bucură-Te, că ne păzeşti pe noi cu Sfântul Tău Acoperământ!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 8
Preasfântă Fecioară, minune a fost atunci când o casă fiind distrusă, ai păstrat neatinsă cămăruţa sfinţită prin prezenţa icoanei Tale, scăpând nevătămaţi bătrâna şi copilul ascunşi acolo. Şi toţi cei care au auzit de această întâmplare au strigat plini de respect: Aliluia! Aliluia! Aliluia!
Icos 8
Cu adevărat îmbrăţişezi cu dragostea Ta întreaga lume, Pururea Fecioară, şi-i cercetezi pe toţi cei care preaslăvesc icoanele Tale. Toţi credincioşii cu smerenie cântă către Tine astfel:
Bucură-Te, Mângâietoarea celor nefericiţi!
Bucură-Te, Cea plină de Har, care intri nevăzut în casele noastre prin icoanele Tale!
Bucură-Te, că odată cu icoanele ne dăruieşti binecuvântare şi veselie!
Bucură-Te, că sfinţeşti chiliile monahale cu chipul Tău!
Bucură-Te, că locuieşti în mod nevăzut în casele celor care Te slăvesc pe Tine!
Bucură-Te, Stăpână ce dezvălui mereu semnele milostivirii Tale în lume!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 9
Credincioşii vin la Tine cu grăbire, Stăpână, ca să ridici mâinile Tale, care L-au purtat pe Dumnezeu, şi să Te rogi pentru toţi. Tu ne luminezi, ne mângâi, şi ne dăruieşti pururea cele de trebuinţă, Preacurată. De aceea, bucurându-ne întru Tine, strigăm către Dumnezeu: Aliluia! Aliluia! Aliluia!
Icos 9
Cei mai talentaţi oratori rămân tăcuţi atunci când doresc să Te slăvească după cuviinţă, o, Maică Născătoare de Dumnezeu, căci mintea lor nu gaseşte cuvintele potrivite pentru aceasta. Noi, chiar dacă suntem nevrednici, cu buze întinate îndrăznim să strigăm către Tine:
Bucură-Te, sabia înflăcărată a Proorocilor!
Bucură-Te, vorbire răspicată a Apostolilor!
Bucură-Te, tăria şi cutezanţa duhovnicilor!
Bucură-Te, linişte cerească pentru cei virtuoşi!
Bucură-Te, fiică din neamul lui David, purtătoare de Dumnezeu!
Bucură-Te, că străluceşti lângă Dumnezeu cu nespusă slavă!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 10
Născătoare de Dumnezeu, roagă-Te pentru mântuirea lumii, că cel rău a stârnit o furtună de ispite împotriva Bisericii Lui Dumnezeu. Roagă Preacurată, pe Fiul Tău, Domnul Iisus Hristos, să se milostivească asupra lumii că neîncetat noi Îi cântăm Lui Dumnezeu: Aliluia! Aliluia! Aliluia!
Icos 10
Fii pentru noi Cetate Nebiruită, Preacurată, şi împotriveşte-Te armatelor de duşmani, văzuţi şi nevăzuţi, luptând curajos pentru noi, ca să-Ţi cântăm cu dragoste astfel:
Bucură-Te, că întinzi mâinile pentru a Te ruga Lui Dumnezeu!
Bucură-Te, că goneşti mâhnirea din sufletele noastre!
Bucură-Te, Cea care-i călăuzeşti cu milă pe cei greu încercaţi sufleteşte!
Bucură-Te, că îi scoţi pe oameni din adâncul răului!
Bucură-Te, Milostivă Fecioară, că îi salvezi pe cei aflaţi în pragul pieirii!
Bucură-Te, că ne călăuzeşti paşii pe calea mântuirii!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 11
Preasfântă Fecioară, primeşte din partea noastră cântări de slavă precum a primit Fiul Tău banul vaduvei şi ne calauzeşte pe drumul vieţii dăruindu-ne iertare de păcate, ca astfel să ajungem în locaşurile cereşti unde să-I cântăm Lui Dumnezeu: Aliluia! Aliluia! Aliluia!
Icos 11
Preabună Maică, nevăzut întinzi peste întregul Pământ Sfântul Tău Omofor, risipind nelegiuirea şi luminând totul cu strălucirea Ta, pentru care Îţi strigăm neîncetat:
Bucură-Te, că eşti înveşmântată în raze de Soare!
Bucură-Te, că eşti încoronată cu o cunună de stele!
Bucură-Te, frumuseţe neasemuită!
Bucură-Te, strălucire mai luminoasă decât luceafărul dimineţii!
Bucură-Te, lumina cea neapusă a Îngerilor şi oamenilor!
Bucură-Te, că alungi oştirile întunecaţilor vrăjmaşi!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 12
Toţi cei care s-au apropiat cu credinţă de icoana Ta, după nevoie, au primit Har de la Dumnezeu şi plini de bucurie au strigat Domnului : Aliluia! Aliluia! Aliluia!
Icos 12
Cântări de slavă Ţi-aducem Preacurată Fecioară, şi ne plecăm cu smerenie înaintea Ta şi îngenunchind înaintea icoanei Tale cu mustrare de cuget strigăm către Tine astfel:
Bucură-Te, slavă nepieritoare!
Bucură-Te, bunătate nemarginită!
Bucură-Te, Cea cu adevărat Binecuvântată!
Bucură-Te, Ceea ce eşti mai slăvită decât Heruvimii şi Serafimii!
Bucură-Te, Ocrotitoare Milostivă a credincioşilor, în clipa despărţirii de cele pământeşti!
Bucură-Te, că la Înfricoşătoarea Judecată îi vei mântui pe cei care şi-au pus nădejdea în Tine!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!

Condac 13
O, Preaslăvită Maică a tuturor creştinilor, în dragostea Ta pentru oameni eşti plină de milostivire precum Fiul Tău, Domnul Iisus Hristos. Cu blândeţe strigi către noi: Nu te teme turmă mică! Eu sunt cu voi şi nimeni nu este împotriva voastră! De aceea aşezăm dragostea noastră înaintea Ta şi Te rugăm, pogoară pacea asupra ţării noastre şi în sufletele noastre multă milă, pace şi iubire şi cu umilinţă Îţi mulţumim strigând cu tărie către Tine: Aliluia! Aliluia! Aliluia!
(Se zice de 3 ori)
Apoi iarăşi:
Icos 1
Preacurată, Îngerii au văzut cu uimire cum ai mers înaintea tuturor, călăuzindu-i cu lumina Ta cea sfântă pe oamenii din Kursk care s-au retras din calea cotropitorilor tătari şi cu mulţumire au strigat către Tine astfel:
Bucură-Te, Binecuvântată Îndrumătoare!
Bucură-Te, Maică a Căii-celei-Adevărate!
Bucură-Te, că faci să ţâşnească râuri de milă din icoana Ta!
Bucură-Te, că ai întipărit în adâncul inimilor noastre legea Fiului Tău, Domnul Iisus Hristos!
Bucură-Te, că stingi arşiţa mistuitoare a patimilor noastre!
Bucură-Te, Ocrotire Cerească pentru cei pribegi şi orfani!
Bucură-Te, Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Condac 1
Conducătoare nebiruită şi Bună Îndrumătoare, care ne călăuzeşti spre Împărăţia Cerească, Te rugăm fierbinte să ne dăruieşti ajutorul Tău atotputernic celor care strigăm: Bucură-Te Stăpână, Împărăteasa Cerului şi a Pământului, şi milostiveşte-Te asupra noastră şi a lumii întregi!
Rugăciune către Maica Domului
Atotbună Stăpână, Sfântă Maică a Lui Dumnezeu, nu sunt vrednic să intri sub acoperământul meu, dar, fiind Maică Milostivă a Dumnezeului Cel Milostiv, spune numai un cuvânt şi se va tămădui sufletul meu şi trupul meu slăbit se va intări! Tu ai putere şi tărie în cuvânt, Stăpână Doamnă, şi prin dătătoarea de bucurie, preacinstită icoană a Ta, mântuieşte-i pe cei care cu fierbinţeală cer Mila Ta. Slobozeşte-i din toate durerile pe cei care aleargă la Tine, din toate necazurile scapă turma Ta, care cere de la Tine mijlocirea Ta. Ajută-mă să am biruinţă în lupta cu cel rău şi roagă-Te Lui Dumnezeu pentru mine, ca mulţumindu-Ţi să măresc Numele Tău Cel Minunat întotdeauna, acum şi pururea şi în vecii vecilor! Amin!

