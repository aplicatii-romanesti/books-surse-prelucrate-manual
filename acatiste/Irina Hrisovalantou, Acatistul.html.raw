Autor: sfantairinahrisovalanta.wordpress.com

Praznuire: 28 Iulie

Troparul:
Vistierie de daruri prea luminate te-ai arătat fericită, Căci pe calea smereniei ai mers cu inimă înfrântă, Prin deşertul pătimirilor ai mers, adăpându-te cu apa Înţelepciunii, Iar acum în corturile veşnice te rogi să aflăm şi noi sălăşluirea Luminii.

Condacul 1:
Ca pe o pârgă a Cuvioaselor și fecioarelor, fântână revărsând minuni cu adevărat, te prăznuim Irina, Cuvioasa Maică. Ci ca ceea ce ești mlădița Duhului păcii, în legătura păcii păzește pe cei ce strigă ție:
Bucură-te, Sfântă Maică Irina, cea întocmai cu îngerii!

Icosul 1:
Înger din cer a fost trimis într-ajutorul tău, Irina, să-ți arate pe cele nevăzute, și împreună cu descoperirea celor ascunse, și ascunsa ta iluminare să se facă tuturor cunoscută, prin care îi luminezi pe cei ce strigă:
Bucură-te, cea prin care Hristos s-a slăvit,
Bucură-te, cea prin care vrăjmașul s-a rănit,
Bucură-te, chipul curăției de Dumnezeu zugrăvit,
Bucură-te, stejarul bărbăției cel neclintit,
Bucură-te, înălțime slăvită a virtuților cerești,
Bucură-te, adâncime lăudată a darurilor duhovnicești,
Bucură-te, că slava cuvioșilor în tine o ai arătat,
Bucură-te, că și neasemuita curăție feciorelnică ai câștigat,
Bucură-te, cămara bunelor deprinderi,
Bucură-te, valul ușor al suferințelor aproapelui,
Bucură-te, cea prin care iubirea strălucește,
Bucură-te, cea prin care înșelăciunea se veștejește,
Bucură-te, Sfântă Maică Irina, cea întocmai cu îngerii!

Condacul al 2-lea:
Mugur al bucuriei, cu totul fericită, desăvârșită lucrare a faptelor bune, ai arătat, tânără fiind, aleasă, frumoasă cu trupul și preafrumoasă cu sufletul pe tine însăți în frica cea bună te-ai învățat strigând: Aliluia!

Icosul al 2-lea:
A cunoscut în Duhul Sfânt, marele Ioanichie, cele viitoare ale vieții tale și ți-a zis: Mergi, bucurându-te, căci mânăstirea Hrisovalantului te dorește. Iar acum și noi grăim ție:
Bucură-te, trandafirul bucuriei,
Bucură-te, crinul fecioriei,
Bucură-te, icoana frumuseții cerești,
Bucură-te, că ai disprețuit îndemnurile omenești,
Bucură-te, podoaba nefurată a Mirelui sufletelor,
Bucură-te, diadema tinerelor curate,
Bucură-te, că fără stricăciune Cuvântului te-ai dăruit,
Bucură-te, că înțelepțește, lumea ai părăsit,
Bucură-te, floare care înmiresmezi îngerii,
Bucură-te, cunună a fecioarelor,
Bucură-te, că ai dobândit frumusețe strălucitoare a sufletului,
Bucură-te, bună rânduială a luminoaselor virtuți,
Bucură-te, Sfântă Maică Irina, cea întocmai cu îngerii.

Condacul al 3-lea:
Slava lumească, plăcerile tinereții și cinstea namului ales, cu adevărat ca niște gunoaie le-ai socotit, ca pe Hristos să-L câștigi, Cel pe Care L-ai iubit cu dor dumnezeiesc, căci focul cel ceresc te-a aprins a cânta: Aliluia!

Icosul al 3-lea:
Însetată ai alergat, fericită Irina, precum o căprioară, spre sfânta mânăstire a Hrisovalantului, unde cu credincioșie ai scos izvoare de apă și viață veșnică , din care adapi pe toți cei ce-ți cântă ție unele ca acestea:
Bucură-te, rază a cumpătării,
Bucură-te, veșmânt al nepătimirii,
Bucură-te, chip al vieții nematerialnice,
Bucură-te, lumină a slavei negrăite,
Bucură-te, mlădiță ce înflorește darul nestricăciunii,
Bucură-te, ogor care ai dat roade înțelegătoare,
Bucură-te, că te-ai arătat ca un izvor de viață dătător,
Bucură-te, că dăruiești mana cea cerească,
Bucură-te, izvor al bucuriei neîmpuținat,
Bucură-te, râu al minunilor dumnezeiești,
Bucură-te, vas al miresmelor nepământești,
Bucură-te, revărsare de vindecări trupești,
Bucură-te, Sfântă Maică Irina, cea întocmai cu îngerii.

Condacul al 4-lea:
Icoană vie și sfat dumnezeiesc te-ai arătat, grăind prin tăcere și obștea prin fapte minunate povățuind, învățând-o ca împreună cu tine să strige cu deadinsul: Aliluia!

Icosul al 4-lea:
L-ai rușinat pe Veliar și nebunia lui cea întunecată, cu puterea dumnezeieștii lumini, căci ajutându-te prin Hristos, meșteșugurile aceluia îndată le-ai sfărmat; pentru aceea, ție celei biruitoare strigăm așa:
Bucură-te, cădere a vrăjmașilor fără trup,
Bucură-te, mărturie a multor biruințe,
Bucură-te, ceea ce îndrăzneala lui Veliar ai zdrobit,
Bucură-te, ceea ce cu harul lui Hristos te-ai slăvit,
Bucură-te, chip preafrumos al firii femeiești,
Bucură-te, priveliște slăvită a stării neclătinate,
Bucură-te, că arăți puterea dumnezeieștii frumuseți,
Bucură-te, că sfărâmi cursa celui viclean,
Bucură-te, stâlp al binecuvântatelor mânăstiri,
Bucură-te, însuflețire a cuvioaselor sihăstrii,
Bucură-te, auroră a păcii de sus,
Bucură-te, plinătate a blândeții de nespus,
Bucură-te, Sfântă Maică Irina, cea întocmai cu îngerii.

Condacul al 5-lea:
Dumnezeiștii profeție ai urmat cu adevărat, primind cu smerenie să îndrumi mânăstirea ta, spre cunoașterea și râvna celor bune, putere nouă dând celor ce cântă: Aliluia!

Icosul al 5-lea:
Ai povățuit, Preafericită, către pământul făgăduinței a ta scumpă moștenire, pe mielușelele tale, care pacea cea mai presus de minte câștigându-o spre Cuvântul au fost călăuzite și au grăit ție Maică, unele ca acestea:
Bucură-te, povățuitoarea cea cu dreaptă socoteală,
Bucură-te, că ai mustrat cu înțelepciune,
Bucură-te, de Dumnezeu insuflată călăuzitoare a fecioarelor,
Bucură-te, cea întocmai cu îngerii și împreună cu ei viețuitoare,
Bucură-te, gură preadulce povățuitoare celor ce se învață în lucrare,
Bucură-te, a inimii zdrobite alinare,
Bucură-te, îndrumare a celor ce se nevoiesc înțelepțește,
Bucură-te, luminare a celor înțepeniți în întuneric,
Bucură-te, ceea ce însăți călăuzești sufletele curate,
Bucură-te, îndreptarea multor fărădelegi,
Bucură-te, îndreptarea multor fărădelegi,
Bucură-te, a vrăjmașului puternică surpare,
Bucură-te, a patimilor trupești nimicitoare,
Bucură-te, Sfântă Maică Irina, cea întocmai cu îngerii.

Condacul al 6-lea:
Rămas-ai precum o rază sfântă, când ți s-a arătat Îngerul dumnezeiesc, cântând Vistierului luminii, Celui Ce ți-a dăruit ție cunoașterea celor ascunse și călăuzire îngerească, spre vindecarea celor ce strigă: Aliluia!

Icosul al 6-lea:
În faptă și în contemplație și în priveghere de toată noaptea find, mâinile tale ca niște flăcări ardeau, strălucind asupra ta Lumina cea de sus, asemeni marelui Arsenie; tinde-le și acum și te roagă fierbinte către Ziditorul tău, pentru cei ce vin spre tine și îți strigă:
Bucură-te, raza Luminii de sus,
Bucură-te, vas al frumuseții curate,
Bucură-te, lumină a contemplației și faptei,
Bucură-te, privighetoarea harului,
Bucură-te, cea întocmai cu slăvitul Moise,
Bucură-te, bună asemănare a înțeleptului Arsenie,
Bucură-te, că limpezești cele ascunse ale inimii,
Bucură-te, că dăruiești îndoită vindecare,
Bucură-te, turturea sfântă și fără de pată,
Bucură-te, mielușeaua cea blândă a lui Hristos,
Bucură-te, albina faptelor bune,
Bucură-te, rândunica plină de dorul după Dumnezeu,
Bucură-te, Sfântă Maică Irina, cea întocmai cu îngerii.

Condacul al 7-lea
Suflând cu ură crâncenă împotriva ta începătorul răutății, să te lovească a încercat cel fără de minte, dar de rușine și de râs s-a făcut, mai tare decât diamantul aflându-te; căci întru Hristos te întăreai, cântând fără de încetare: Aliluia !

Icosul al 7-lea
Pe tânăra din Cezareea, care cumplit suferea din meșteșugirea și lucrarea dracilor, ai vindecat-o, chemând într-ajutor pe bincuvântatul Vasile și pe marea muceniță Anastasia. Iar aceea ți-a strigat cu înțelepciune.
Bucură-te, tăria celor slabi,
Bucură-te, risipirea gândurilor rele,
Bucură-te, râul vindecărilor cel lin curgător,
Bucură-te, măslinul darului mult roditor,
Bucură-te, sălaș cinstit al lucrării dumnezeiești,
Bucură-te, tăioasă sabie împotriva lucrăturii diavolești,
Bucură-te, că strigăt de durere nu ai trecut cu vederea,
Bucură-te, că nebunia dracilor ai îngrădit,
Bucură-te, că înfricoșezi pe vrăjmașii cei fără de trup,
Bucură-te, că celor fără fără nădejde le ești scăpare,
Bucură-te, celor în nevoi caldă ocrotitoare,
Bucură-te, sprijin tare al celor zbuciumați,
Bucură-te, Sfântă Maică Irina, cea întocmai cu îngerii.

Condacul al 8-lea
Virtuți minunate și minuni felurite te-ai arătat a lucra, de Dumnezeu purtătoare, căci auzul tuturor ai uimit, cele viitoare proorocind și cele încă nefătuite înainte cunoscând, ca toți, credință tare dobândind, să strige; Aliluia !

Icosul al 8-lea
Cu totul s-a umplut de spaimă, de Dumnezeu înțelepțitul stăpânitor, văzându-te pe tine în chip de negrăit, căci l-ai înfricoșat spre a face cele bune după cum l-ai sfătuit, iar el porunca înțelegând, a strigat insuflat unele ca acestea:
Bucură-te, slava Bisericii,
Bucură-te, ceea ce suferi pentru durerile noastre,
Bucură-te, jertfă de pace,
Bucură-te, asemănarea celor fără de materie,
Bucură-te, arvună a răsplătirii viitoare,
Bucură-te, limpede închipuire a vieții îngerești,
Bucură-te, a celor nepăstuiți grabnică ajutătoare,
Bucură-te, a nedreptei judecăți dezlegare,
Bucură-te, izbăvirea celui nevinovate,
Bucură-te, ceea ce în vis ne înștiințezi,
Bucură-te, că noi în veghe fiind, și tu veghezi,
Bucură-te, Sfântă Maică Irina, cea întocmai cu îngerii.
Condacul al 9-lea
Pe ceea ce prin sfințenie la înălțime cerească s-a ridicat și neînsuflețiții chiparoși au cunoscut-o, căci ca niște ființe raționale, vârfurile lor și-au înclinat, căci acestea spre înălțimea evlaviei călăuzește prin har pe cei ce strigă: Aliluia !

Icosul al 9-lea
Cel ce este Soarele curăției, pe tine, trandafirul fecioriei, văzându-te a fi cu totul sfântă, mere nepământești ți-a trimis, cu o mireasmă de bucurie, și de atunci cuvintele tale precum florile miroseau, bucurând și pe cei ce-ți strigă ție:
Bucură-te, pajiștea bunătății,
Bucură-te, revărsare a darului ce va să fie,
Bucură-te, vasul de preț al sfințeniei,
Bucură-te, îndrumătoare a științei sfinte,
Bucură-te, măr înmiresmat, dulceață a înțelepciunii,
Bucură-te, floare neveștejită, în rai răsădită,
Bucură-te, ceea ce ai secerat spicul nemuririi,
Bucură-te, ceea ce harul lui Dumnezeu ai primit,
Bucură-te, lumina simplității,
Bucură-te, lira bucuriei,
Bucură-te, cupa Domnului cea de mare preț,
Bucură-te, Sfânta Maică Irina, cea întocmai cu îngerii.

Condacul al 10-lea
Căzând cu totul sub stăpânirea demonilor, Nicolae, slujitorul tău, din înfricoșata suferință l-ai scăpat prin rugăciunile tale către Dumnezeu, pentru care slăvindu-te, cu pace a strigat: Aliluia !

Icosul al 10-lea
Văzându-i pe îngeri te-ai bucurat și îndată ai fost chemată spre slava cea dumnezeiască, iar fața ca soarele a strălucit îndreătându-te către Cuvântul, Mirele tău, luminând prin har pe cei ce luminos grăiesc ție, Maică:
Bucură-te, de Dumnezeu purtătoare,
Bucură-te, înțeleaptă fecioară,
Bucură-te, cea cinstită precum heruvimii,
Bucură-te, ceea ce în ceata cuvioaselor sălășluiești,
Bucură-te, desăvârșire a virtuților ascetice,
Bucură-te,  mulțimea darurilor de multe feluri,
Bucură-te, că în ceasul plecării strălucești,
Bucură-te, că gândurilor celor rămași le limpezești,
Bucură-te, ceea ce ești în lumină neapropiată,
Bucură-te, ceea ce ești părtașă cereștii desfătări,
Bucură-te, moștenitoarea cămării de nuntă,
Bucură-te, ceea ce ne călăuzești ca o lumină,
Bucură-te, Sfântă Maică Irina, cea întocmai cu îngerii.

Condacul al 11-lea
Cu imne și miresme înconjurând sfântul tău trup, mulțimea dreptcredincioșilor împreună cu arhierei și dregători, de mireasma viețiii tale s-au împărtășit și pe tine te slăveau strigând : Aliluia !

Icosul al 11-lea
În lumina cea negrăită desfătându-te neîncetat, te bucuri în slava Domnului ; iar mormântul tău precum o pajiște, veselește mulțimile credincioșilor, răspândind har spre vindecarea celor ce strigă :
Bucură-te, buna mireasmă a lui Hristos,
Bucură-te, risipirea urâtului miros al vrăjmașului,
Bucură-te, adierea miresmelor veșniciei,
Bucură-te, ostoirea suferințelor de tot felul,
Bucură-te, blândă alinare a durerii omenești,
Bucură-te, curățire tainică a petelor stricăciunii,
Bucură-te, că veselești inimile credincioșilor,
Bucură-te, ceea ce speli întinarea sufletului,
Bucură-te, ceea ce ne ești caldă adăpostire,
Bucură-te, a vrăjmașului pustiire,
Bucură-te, împreună luptătoare a lui Hristos,
Bucură-te, grabnică ocrotitoare a celor ce strigă :
Bucură-te, Sfântă Maică Irina, cea întocmai cu îngerii.

Condacul al 12-lea
Mulțumim ție, Maică, ce izvorăște pace ca o apă vie cu adevărat, căci precum cascadele spulberă nămolul apei, la fel îi curățești de patimile urii și a dușmăniei pe cei ce cântă : Aliluia !

Icosul al 12-lea
Cântându-ți în suferințele noastre, te binecuvântăm, Maică, mireasă a Mântuitorului, Cuvioasă: ci ca ceea ce prin viață curată te-ai apropiat de Hristos, împreună cu Acesta ajută-i să se sălășluiască pe cei ce cu sete neostoită strigă ție:
Bucură-te, aleasă sfântă a lui Hristos,
Bucură-te, mir neprețuit al faptelor bune,
Bucură-te, părtașă a luminii necreate,
Bucură-te, comoară a creștinătății,
Bucură-te, cunună de flori a nevoitoarelor,
Bucură-te, lauda monahiilor cu inimă neîmpărțită,
Bucură-te, risipire a gândurilor dușmănoase,
Bucură-te, belșug al bunei înțelegeri,
Bucură-te, că prin tine mă salvez de răutate,
Bucură-te, că dumnezeieștii iubiri mă faci părtaș,
Bucură-te, vindecarea sufletului meu,
Bucură-te, Sfântă Maică Irina, cea întocmai cu îngerii.

Condacul al 13-lea
O, cea aleasă între fecioare și dulce strălucire a cuvioaselor, Sfântă Cuvioasă Irina, slujitoare a Cuvântului, darul cuvintelor noastre primește-l drept tămâie înțelegătoare și din patima urii trage-ne pe cei ce strigăm: Aliluia ! (de trei ori)

Icosul 1:
Înger din cer a fost trimis într-ajutorul tău, Irina, să-ți arate pe cele nevăzute, și împreună cu descoperirea celor ascunse, și ascunsa ta iluminare să se facă tuturor cunoscută, prin care îi luminezi pe cei ce strigă:
Bucură-te, cea prin care Hristos s-a slăvit,
Bucură-te, cea prin care vrăjmașul s-a rănit,
Bucură-te, chipul curăției de Dumnezeu zugrăvit,
Bucură-te, stejarul bărbăției cel neclintit,
Bucură-te, înălțime slăvită a virtuților cerești,
Bucură-te, adâncime lăudată a darurilor duhovnicești,
Bucură-te, că slava cuvioșilor în tine o ai arătat,
Bucură-te, că și neasemuita curăție feciorelnică ai câștigat,
Bucură-te, cămara bunelor deprinderi,
Bucură-te, valul ușor al suferințelor aproapelui,
Bucură-te, cea prin care iubirea strălucește,
Bucură-te, cea prin care înșelăciunea se veștejește,
Bucură-te, Sfântă Maică Irina, cea întocmai cu îngerii!

Condacul 1:
Ca pe o pârgă a Cuvioaselor și fecioarelor, fântână revărsând minuni cu adevărat, te prăznuim Irina, Cuvioasa Maică. Ci ca ceea ce ești mlădița Duhului păcii, în legătura păcii păzește pe cei ce strigă ție:
Bucură-te, Sfântă Maică Irina, cea întocmai cu îngerii!
