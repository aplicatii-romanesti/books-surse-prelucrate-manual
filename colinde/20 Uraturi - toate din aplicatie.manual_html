<html><head><title>Toate Urăturile care sunt în aplicație (20+)</title></head><body>


<h1>Sorcova</h1><p>
Sorcova, vesela,<br>
Sa traiti, sa-mbatraniti,<br>
Peste vara, primavara,<br>
Ca un par, ca un mar,<br>
Ca un fir de trandafir”<br>
Tare ca piatra,<br>
Iute ca sageata,<br>
Tare ca fierul,<br>
Iute ca otelul.<br>
La anul si la multi ani!<br>
<br>
</p>
<h1>PLUGUȘOR CU PATRU BOI</h1><p>
Aho, aho, ho-ho,<br>
Maine anul se-noieste<br>
Plugusorul se porneste<br>
Si incepe a brazda,<br>
Pe la case a ura.<br>
<br>
Iarna-i grea, omatu-i mare,<br>
Semne bune anul are,<br>
Semne bune de belsug,<br>
Pentru brazda de sub plug.<br>
<br>
Doamne binecuvanteaza,<br>
Casa care o ureaza<br>
Plugusor cu patru boi,<br>
Plugusor manat de noi.<br>
<br>
Sus pe cer ca straluceste,<br>
O stea mare ce vesteste<br>
Ca se curma de acum<br>
Al nevoilor greu drum;<br>
<br>
Asta-i steaua romaneasca<br>
A unirii<br>
Si-a-nfratirii,<br>
Stea de viata, stea de spor,<br>
Stea de bine-n viitor.<br>
<br>
Fa-o, Doamne, sa luceasca<br>
Steaua noastra romaneasca<br>
Si sa stea tot intre noi,<br>
Sa nu mai avem nevoi.<br>
<br>
Anul Nou ne-aduce noua,<br>
Timp mai bun si viata noua;<br>
Anul Nou o sa ne fie,<br>
Inceput de veselie.<br>
<br>
Mari pe mici n-or prigoni,<br>
Mici pe mari nu vor ravni,<br>
In fratie si dreptate<br>
Au sa fie legi lucrate.<br>
<br>
Noi cu ei mana vom da<br>
Si-ntr-o hora vom juca.<br>
Dumnezeu care ne-asculta,<br>
Ne intinde hrana multa,<br>
Si pamantul ce-om avea<br>
Grau de aur ne va da.<br>
Manati, mai!<br>
Hai, hai!<br>
<br>
</p>
<h1>PLUGUȘORUL ROMÂNESC</h1><p>
Aho, aho, copii si frati,<br>
Stati putin si nu manati<br>
Si cuvantul mi-ascultati:<br>
<br>
Am plecat sa colindam<br>
Pe la case sa uram,<br>
Plugusorul romanesc<br>
Obiceiul stramosesc.<br>
<br>
Va uram cum se cuvine<br>
Pentru anul care vine<br>
Holde mari<br>
Cu bobul des<br>
Si pe creste<br>
Si pe ses!<br>
<br>
Cate mere in livezi<br>
Atatea vite-n cirezi;<br>
Cata apa in izvoare<br>
Atata lapte-n sistare;<br>
<br>
Sa ne fie-ndestulata<br>
Casa toata!<br>
Tara toata!<br>
Ia mai manati, mai flacai!<br>
Si strigati cu totii mai!<br>
Hai, hai!<br>
<br>
</p>
<h1>Plugușorul</h1><p>
Aho, aho, copii si frati,<br>
Stati putin si nu manati,<br>
Langa boi v-alaturati<br>
Si cuvantul mi-ascultati.<br>
<br>
Maine anul se inoieste<br>
Plugusorul se porneste<br>
Si incepe a ura<br>
Pe la case a colinda<br>
<br>
Iarna-i grea omatu-i mare<br>
Semne bune anul are<br>
Semne bune de belsug<br>
Pentru brazda de sub plug<br>
<br>
Plugusor cu patru boi<br>
Ia mai manati, mai flacai!<br>
Hai, hai...<br>
<br>
S-a sculat mai an<br>
Badica Traian<br>
Si-a-ncalecat<br>
Pe-un cal invatat<br>
Cu saua de aur,<br>
Cu nume de Graur,<br>
Cu frau de matasa,<br>
Impletit in sase,<br>
Cat vita de groasa.<br>
El in scari s-a ridicat,<br>
Peste campuri s-a uitat,<br>
Sa aleaga-un loc curat<br>
De arat si semanat.<br>
Si-a pornit intr-o joi<br>
Cu un plug cu doispreceze boi<br>
Boi boureni,<br>
In coada codalbeni,<br>
In frunte tintatei.<br>
<br>
Ia mai manati, mai, flacai!<br>
Hai, hai...<br>
<br>
La luna, la saptamana,<br>
Isi umplu cu aur mana<br>
Si el vru sa vada<br>
De-i dete Dumnezeu roada.<br>
Era-n spic cat vrabia,<br>
Era-n bob cat trestia.<br>
<br>
Ia mai manati, mai flacai!<br>
Hai, hai...<br>
<br>
Traian iute s-a intors<br>
Si din grajd alt cal a scos.<br>
Un alt cal mai nazdravan,<br>
Cum ii place lui Traian,<br>
Negru ca corbul,<br>
Iute ca focul,<br>
De nu-l prinde locul.<br>
Cu potcoave de argint,<br>
Ce da sporul la fugit.<br>
Traian iute-a-ncalecat,<br>
La Tinchin a apucat<br>
Si otel a cumparat,<br>
Ca sa faca seceri mari,<br>
Pentru seceratorii tari.<br>
Si-altele mai mititele,<br>
Pentru fete ochesele<br>
Si neveste tinerele.<br>
<br>
De urat, am mai ura,<br>
Dar ma tem ca va-nsera,<br>
Pe-aici, pe la dumneavoastra,<br>
Departe de casa noastra.<br>
Si ne-asteapte si-alte case,<br>
Cu bucate mai gustoase,<br>
Cu paine calda pufoasa,<br>
Cu vinul de vita-aleasa,<br>
Cu Cotnar de Dragasani,<br>
La anul si la multi anï!<br>
<br>
</p>
<h1>Plugușorul mititel</h1><p>
Aho, aho!<br>
Plugusorul mititel,<br>
Cu rotitele de fier,<br>
Trag baieti vartos de el.<br>
Plugusor cu sase boi:<br>
Cei din’nainte,<br>
Cu coarnele frante,<br>
Cei de la mijloc,<br>
Cu buchet de busuioc.<br>
Cei de la roata,<br>
Cu coarnele ‘nvoalta.<br>
Hai mai tare cu colacul,<br>
Ca farama boii pragul!<br>
Avem doi buhai<br>
Cu jugul de putregai,<br>
Cu protapul de malai,<br>
Unde dai,<br>
Acolo stai.<br>
Hai mai tare cu samanta,<br>
Ca mi s-a uscat brazdita.<br>
De urat, am mai ura,<br>
Dar mi-e frica c-om insera<br>
Pe la curtea dumneavoastra,<br>
Departe de casa noastra.<br>
Si avem a trece<br>
Peste-o apa rece<br>
Si stau leii,<br>
Paraleii,<br>
Cu gurile cascate,<br>
Cu limbile lasate,<br>
Sa ne-apuce pe la spate.<br>
Hopuri hopurate,<br>
La multi ani cu sanatate,<br>
La anul si la multi ani!<br>
Sa traiti,<br>
Ca merii,<br>
Ca perii,<br>
In mijlocul verii.<br>
</p>
<h1>Urătură de anul nou - lungă</h1><p>
La multi ani cu sanatate,<br>
Sa va dea Domnul de toate.<br>
Sa aveti belsug in casa,<br>
Tot ce va doriti pe masa.<br>
Sa primiti doar vesti de bine,<br>
In Noul An care vine.<br>
<br>
Spune-i anului ce vine,<br>
Sa-ti aduca numai bine.<br>
Si mai spune-i ca sa-ti dea,<br>
Tot ce vrea inima ta.<br>
Fericire, sanatate,<br>
Si numai belsug in toate.<br>
„La Anul si La Multi Ani!”<br>
<br>
Anul nou, o bucurie<br>
Viata toata sa va fie!<br>
Bani, masina, fericire,<br>
Sanatate si iubire,<br>
Nu-i de-ajuns sa le doresti,<br>
Tipa, lupta, da din coate,<br>
Asa le obtii pe toate!<br>
<br>
Sorcova, vesela,<br>
Sa traiti, sa-mbatraniti,<br>
Ca un par, ca un mar,<br>
Ca un fir de trandafir,<br>
Tare ca piatra,<br>
Iute ca sageata,<br>
Tare ca fierul,<br>
Iute ca otelul.<br>
„La Anul si La Multi Ani!”<br>
<br>
Sperantele ce au ramas sperante,<br>
Sa le preia Anul Nou viitor,<br>
Decis sa nu ramana cu restante.<br>
Acesta este al sarbatorii rost,<br>
De-aceea sa petrecem se cuvine,<br>
Inchin in cinstea celui care-a fost,<br>
Si-n sanatatea celui care vine.<br>
<br>
Tata bun, mama iubita<br>
Azi e ziua potrivita<br>
Sa va spun ce va doresc<br>
Sa v-arat cat va iubesc.<br>
Va doresc intai de toate,<br>
Un an nou cu sanatate,<br>
Voie buna, trai usor,<br>
Bucurie si mult spor. La Multi Ani!<br>
<br>
Buna seara gospodari,<br>
Cu colaci din cei mai mari,<br>
Buna seara tuturor,<br>
Celor ce stati pe cuptor,<br>
Noi pe-aici am mai umblat,<br>
Dar pe voi nu v-am urat,<br>
Sanatate va dorim,<br>
In anul cel intalnim.<br>
Sa traiti, sa fiti voiosi,<br>
Sa ramaneti sanatosi.<br>
N-am venit sa va stresam,<br>
Am venit sa va uram.<br>
La Multi Ani si fericire,<br>
Casa plina de iubire,<br>
Punga plina de multi bani,<br>
Sa traiti si la multi.<br>
Haaaaaaai! Haaaaai!<br>
<br>
</p>
<h1>Urătură scurtă pentru părinţi</h1><p>
Tată bun, mamă iubită,<br>
Azi e ziua potrivită<br>
Să vă spun ce vă doresc<br>
Să v-arat cât vă iubesc.<br>
<br>
Vă doresc întâi de toate,<br>
Un an nou cu sănătate,<br>
Voie bună, trai uşor,<br>
Bucurie şi mult spor.<br>
<br>
</p>
<h1>Urătură scurtă (copii mici) - pentru părinți</h1><p>
Tata, mama astazi viu<br>
Cu o mana de orez,<br>
Sa va seaman si, multi ani,<br>
Sanatate va urez.<br>
Eu am sa fiu silitor<br>
Si cuminte as vrea sa fiu!<br>
Dar nu pot asa mereu.<br>
Si de ce? Nici eu nu stiu.<br>
Pe mamica o ascult<br>
Dar cand sunt cu alti copii,<br>
Nu stiu cum ma iau de ei<br>
Si fac multe nebunii.<br>
Dar de-acuma nu mai vreau<br>
Sa va supar cu nimic.<br>
Si va rog sa ma iertati,<br>
Caci, vedeti, sunt inca mic!<br>
<br>
</p>
<h1>Urătură scurtă (copii) - pentru părinți</h1><p>
Draga mama, draga tata,<br>
Dupa datini de-alta data,<br>
Eu v-aduc urari de bine<br>
Pentru anul care vine.<br>
Eu va rog sa-mi dati crezare,<br>
C-am crescut cu-n an mai mare,<br>
Si sa stiti, de-acum-nainte<br>
Am sa fiu si mai cuminte.<br>
Sa traiti si sa munciti,<br>
Sanatosi si fericiti,<br>
Si la fel sa-mi fiti,<br>
Si la fel de dragi sa-mi fiti.<br>
<br>
</p>
<h1>Urătură mai scurtă (copii) - pentru părinți</h1><p>
An Nou, cu bucurii, cu fulgi,<br>
Bine-ai venit in prag!<br>
Cu zurgalaii tai de nea,<br>
Te-am asteptat cu drag.<br>
Mereu, mereu ne-am straduit<br>
Sa fim cat mai cuminti.<br>
Pentru părinții nostri dragi,<br>
Urarile-s fierbinti.<br>
<br>
</p>
<h1>Urătură - Capra</h1><p>
Ţa, ţa, ţa, căpriţa mea<br>
Da diseară ce-om mânca?<br>
Îi mânca ce s-o întâmpla<br>
Şi te-oi vinde-n Sadova<br>
Şi-i mânca cât îi mânca<br>
Până burta ţi-o crăpa.<br>
Ţa căpriţă de la munte<br>
Cu steluţă albă-n frunte<br>
Ţa, ţa, ţa, căpriţă, ţa<br>
<br>
Stai în sus şi nu mai sta.<br>
Unde joacă căpriţa<br>
Clocoteşte Moldova<br>
Unde joacă ieduţul,<br>
Clocoteşte pământu.<br>
Clocoteşte şi tot geme<br>
De opinci şi de obiele,<br>
De hurmuz şi de mărgele,<br>
Şi de fete frumuşele.<br>
Ţa, ţa, ţa, capriţă, ţa<br>
Stai în sus şi nu mai sta.<br>
Ţapu meu din Spania<br>
L-am adus cu sania<br>
Şi-am să-l vând în joia mare<br>
Pentr-o oală de sarmale<br>
Şi-un butoi ca din poveşti<br>
Cu vin alb de Odobeşti.<br>
Foaie verde foi negară<br>
Ia poftiţi căpriţ-afară<br>
C-ai jucat deajuns în casă<br>
Şi-ai luat o pungă grasă.<br>
Ţa, ţa, ţa, capriţă, ţa,<br>
Te-am adus din Africa,<br>
Te-am adus cu avionu<br>
Te-am hrănit cu biberonu.<br>
Am o capra, n-am o sută<br>
Dar mi-e drag că mă ascultă.<br>
Dacă nu m-ar asculta,<br>
Altă capră mi-aş căta<br>
Şi pe tine te-oi lăsa.<br>
Aşa-i capra dorului<br>
Ca la Capu-Satului.<br>
Astă capră ce-o joc eu<br>
Şi-o jucat-o moşul meu,<br>
Moşul meu cu comanac.<br>
Şi-o jucat pân-o crăpat.<br>
Am o capră jucăuşă<br>
Stă ascunsă după uşă.<br>
Am o capră zvăpăiată<br>
Desculţă şi dezbrăcată.<br>
Şi de-un ţigan băţos jucată,<br>
Şi-n doi joac-a dracului<br>
Ca la capul Satului.<br>
Eu cu capra unde-ajung<br>
Joc capra din Câmpulung<br>
Şi degeaba şi pe bani<br>
La anul şi la mulţi ani!<br>
<br>
Buna seara, c-a-nserat,<br>
Noi cu plugul ne-am luat,<br>
Pe la case, ca si an,<br>
Cum a zis badea Traian.<br>
La multi ani cu sanatate<br>
Sa va dea Domnul de toate.<br>
La multi ani sa traiti<br>
Sa va gasim fericiti.<br>
Haisa, cea, hais....hais.<br>
Nu venim cu vreun gand rau,<br>
Ci v-aducem pe Dumnezeu.<br>
Noul An sa vi-l vestim,<br>
Azi cand cel vechi il sfarsim<br>
Zile bune sa va dea<br>
Dumnezeu din mila sa!<br>
Haisa...cea.Haisa...hais!<br>
<br>
Noul An care-a venit<br>
Nu stim daca-i fericit,<br>
Dar prin anii ce-au trecut,<br>
Tot mai batrani v-ati facut<br>
Maine, poate cine stie,<br>
Vor fi toti in vesnicie!<br>
Multi ani sa traiti!<br>
Multi ani fericiti!<br>
Cat de grele suferinti<br>
V-au lovit pe voi, părinți,<br>
Dar pe toate le-ati rabdat,<br>
Domnul sfant v-a ajutat;<br>
Ne-ati crescut plugari de neam,<br>
Ca sa va urmam la geam<br>
Hais... cea.Hais...hais.<br>
Voi va duceti dragi părinți,<br>
Cu anii de suferinti;<br>
Noi ramanem dupa voi,<br>
Langa plug si langa boi,<br>
Sa va pomenim oricand,<br>
Cat voi trai pe pamant!<br>
Multi ani sa traiti,<br>
Multi ani, fericiti!<br>
Nu mai este inca alta<br>
Noapte sfanta ca aceasta.<br>
Noi uram pentru colaci,<br>
Nu inghebam pentru pitaci,<br>
Ci pastram obiceiuri bune,<br>
De pe vremurile strabune<br>
Hais... cea.Hais...hais.<br>
Am venit ca fiecare,<br>
Sa va facem o urare:<br>
O urare din strabuni,<br>
Caci ei au fost oameni buni<br>
Si-au pastrat cu-nsufletire<br>
Obiceiuri de iubire.<br>
Multi ani sa traiti,<br>
Multi ani, fericiti!<br>
Plugurelul mititel,<br>
Cu rotitele de fier,<br>
Trag baietii vartos, la el<br>
Plugurel cu sase boi:<br>
Cei dinainte,<br>
Cu coarnele frante.<br>
Cei de la mijloc<br>
Cu stele de busuioc,<br>
Cei de la roata,<br>
Cu coarnele-n volta!<br>
Hais... cea.Hais...hais.<br>
De urat, am mai urat,<br>
Dara ni-i c-om insera,<br>
Pe la curtile nevoastre;<br>
Departe de casele noastre;<br>
Ca suntem infrigurati<br>
Si cu daruri incarcati<br>
Hais... cea.Hais...hais.<br>
Noi suntem de prin Bacau,<br>
De pe muntele Ceahlau,<br>
Unde brazii ne-amintesc,<br>
Obiceiul crestinesc<br>
Si e vremea, dragi părinți<br>
Sa va lasam fericiti,<br>
Multi ani sa traiti,<br>
Multi ani, fericiti!<br>
Busuioc verde pe masa,<br>
Ramai gazda sanatoasa<br>
Anul Nou ce-ati asteptat<br>
Sa va fie imbelsugat,<br>
Tot cu grau si cu porumb,<br>
Daruit de Domnul Sfant.<br>
Haisa... cea.Hais...hais.<br>
Busuioc verde pe jos,<br>
Ramaneti toti sanatosi.<br>
Casa sa va fie plina,<br>
De a cerului lumina,<br>
Ziua Sfantului Vasile,<br>
Sa va fie tot spre bine...<br>
Multi ani sa traiti,<br>
Multi ani, fericiti!<br>
<br>
</p>
<h1>Urătură - Jocul caprei - capra - cu dialog</h1><p>
Foaie verde si-o aluna<br>
Buna ziua, ziua buna<br>
Ia deschideti portile<br>
Sa intre capritele<br>
Ţa, ta, ta, carpita ta Nu te da nu te lasa<br>
Ţa, ta, ta, carpita ta<br>
Capra noastra-i cu margei<br>
Cu cercei cu catifeli<br>
Joaca vesel caprita<br>
Toti is bucurosi de ea.<br>
Ţa, ta, ta, carpita ta<br>
Nu te da nu te lasa<br>
Ţa, ta, ta, caprita ta<br>
Şi plecai si eu la targ<br>
Pe caprita ca s-o vand<br>
Şi mergand pe drum, mergand<br>
Aud din urma strigand:<br>
<br>
<b>Cumparatorul:</b><br>
<br>
- De vanzare-i capra bade?<br>
<b>Ciobanul:</b><br>
- De vanzare!<br>
<b>Cumparatorul:</b><br>
- Şi cat vrei pe ea?<br>
<br>
<b>Ciobanul:</b><br>
- 800 de lei!<br>
<br>
<b>Cumparatorul:</b><br>
- E blanda, nu impunge?<br>
<b>Ciobanul:</b><br>
- E blanda, nu impunge.<br>
(capra il impunge pe cumparator)<br>
<br>
<b>Cumparatorul:</b><br>
<br>
- Eu iti dau 400 de lei pe ea pentru ca impunge.<br>
<br>
<b>Ciobanul:</b><br>
<br>
- De cat sa-mi dai 400 de lei pe ea, mai bine ii dau<br>
un par in cap. (o loveste cu batul, capra cade si nu<br>
mai misca)<br>
<br>
<b>Alaiul:</b><br>
<br>
- Valeu, capra noastra a murit!<br>
Ţa, ta, ta, carpita ta<br>
Te-o lovit vreo boala grea<br>
Sau pe unde-i colindat<br>
Veste rea tu ai aflat.<br>
<br>
<b>Ciobanul:</b><br>
<br>
- Baa...da capra nu-i moarta si nu din palitura<br>
a lesinat, ce din cele ce-o aflat.<br>
<br>
<b>Alaiul:</b><br>
<br>
Scoala tu caprita mea<br>
Faptele s-or indrepta<br>
Şi-acum haide sa plecam<br>
Şi-alte case colindam<br>
Ţa, ta, ta, carpita ta<br>
Nu te da nu te lasa<br>
Ţa, ta, ta, carpita ta.<br>
<br>
</p>
<h1>Urătură - Jocul ursului</h1><p>
Am venit la dumneavoastră<br>
Să ne primiţi fata noastră,<br>
Dacă bine şi voiţi<br>
Ursul nostru să-l voiţi<br>
<br>
Da , poftiţi în casă! Vin cu ursul din pădure<br>
C-amu s-o hrănit de mure,<br>
Ş-am venit cu el în sat<br>
Să-şi câştige de mâncat,<br>
<br>
De mâncat şi-a câştiga<br>
Dacă oamenii i-or da.<br>
Joacă, joacă, Niculai<br>
Că ţi-a da moşu mălai<br>
Şi ţi-a da şi cucuruz<br>
Şi mălaiu lui Bojut.<br>
<br>
Joacă, joacă, Moş Martine,<br>
Că-ţi dau miere de albine!<br>
Foaie verde de brăduţ,<br>
Ursul meu cu doi puiuţi,<br>
Foaie verde de dulău<br>
Ursul meu din Sarasău<br>
O vinit la dumneavoastră<br>
Să-l vadă oamenii mari!<br>
<br>
Foaie verde de mălai,<br>
Ursul meu e de trei ani,<br>
De trei ani şi şase luni,<br>
Noaptea umblă tot pe drum!<br>
Ursul meu din Spania<br>
L-am adus cu sania!<br>
Joacă, joacă, urs nebun,<br>
Ca de nu-ţi fac pielea scrum!<br>
<br>
Ursul meu, când l-am adus,<br>
Se urcă pe lemne sus<br>
Să mănânce cucuruz.<br>
Joacă, joacă,ursule ,<br>
Ca s-or coace murele<br>
Şi mai tare te-i-ngrăşa<br>
Şi prin case îi juca.<br>
<br>
Foaie verde de secară,<br>
Sa ieşi, ursule, afară!<br>
Foaie verde, baraboi<br>
Hai, ursule, înapoi!<br>
Vine-o babă-n răsărit<br>
C-un colac mare-mpletit,<br>
Taie-n două, dă şi nouă,<br>
Taie-n trii, dă şi lui Andrii,<br>
Taie-n patru, dă şi lui Marcu.<br>
<br>
De jucat am mai juca<br>
Da afară-i noapte grea,<br>
Noapte grea şi fără lună,<br>
Ieşi, ursule, noapte bună!<br>
<br>
</p>
<h1>Urătură - Jocul ursului - lung </h1><p>
Buna seara gospodari!<br>
Venim cu ursul din deal,<br>
Daca bine si voiti<br>
Ursul nostru sa-l primiti!<br>
Na! Na! Na! Martine, na!<br>
Nu te da, nu te muia,<br>
Ca pun mana pe nuia,<br>
Si nuiaua-i de rachita,<br>
Hai, Martine, la pamant,<br>
Si asculta-ma ce-ti cant!<br>
Cand erai mai mititel<br>
Erai tare frumusel,<br>
Dar de cand ai crescut mare,<br>
Ma dai jos de pe picioare!<br>
Na! Na! Na! Martine na!<br>
Mai intoarce-te asa!<br>
Joaca, joaca, Mos Martine,<br>
Ca-ti dau miere de albine<br>
Joaca, joaca tropotit<br>
Ca tiganul la prasit!<br>
Ursul meu din Spania<br>
L-am adus cu sania!<br>
Joaca, joaca, urs nebun<br>
Ca de nu-ti fac pielea scrum!<br>
Merge roata pravalita.<br>
Na! Na! Na! Martine Na!<br>
Joaca, joaca, nu mai sta!<br>
Foaie verde de bradut,<br>
Ursul meu cu doi puiuti,<br>
Foaie verde de dudau,<br>
Ursul meu de la Bacau<br>
A venit la dumneavoastra<br>
Ca sa joace-o ursareasca<br>
Na! Na! Na! Martine, na!<br>
Nu te da nu te muia!<br>
Joaca, joaca, ursule,<br>
Ca s-or coace murele,<br>
Mai tare te-i ingrasa<br>
Si prin case vei juca.<br>
Salta, salta tot mai sus,<br>
Ca si anul care-i dus!<br>
Ia apleaca-te in jos,<br>
Sa saluti gazda frumos!<br>
Foaie verde de secara,<br>
Sa iesi ursule afara!<br>
Foaie verde de stejar<br>
Sanatate, gospodari!<br>
La anu’ si “La multi ani!”<br>
<br>
Doamna, iubita gazda,<br>
am venit la dumneavoastra<br>
sa ascultati urarea noastra<br>
ca nu ne-am vazut de ani<br>
v-ati tras geamuri termopan<br>
si betoane prin ograda<br>
n-avem unde trage o brazda<br>
n-avem cum ne face treaba<br>
iar la geam urlam degeaba<br>
poate n-auziti nimic<br>
ca noi inghetam de frig,<br>
gogonele, castraveti<br>
ia mai indemnati, baieti,<br>
manati mai!<br>
<br>
Am pornit ca sa uram<br>
la case sa colindam<br>
pe la gospodari prin sat<br>
asta cum era odat’<br>
dar acuma din tot satu’<br>
o ramas doar trei sau patru<br>
cu vile, averi, tractor,<br>
restu-s vai de capu’ lor<br>
c-asa-i frate pe la noi<br>
unii trag ca niste boi<br>
sint saraci, au griji, nevoi<br>
umbla flamanziti si goi<br>
iara altii au de toate<br>
traiesc bine in palate<br>
stand la mese-mbelsugate<br>
tot cu burtile umflate<br>
gogonele, castraveti,<br>
ia mai indemnati baieti,<br>
manati, mai!<br>
<br>
Am pornit noi la urat<br>
Dar sa vezi ce e prin sat<br>
Nu-ti mai vine de arat<br>
Pe drumuri, santuri, noroaie<br>
Daca da Domnu s-o ploaie<br>
Stai in noroi pan’ la gat<br>
Nu-ti mai arde de pamant.<br>
Garduri rupte si farmate<br>
ca in nouasutesapte,<br>
Toti asteapta, bai crestine,<br>
C-o s-o ducem si noi bine<br>
Cu bani de la Europa<br>
Dar sa vina atuncea popa<br>
Sa ni duca in dealu Spirii<br>
Catre drumu fericirii<br>
fara dric si parastas<br>
cu sicriu si vata-n nas<br>
la ureche clopotei<br>
fusta babii maturoi<br>
ia mai indemnati, flacai,<br>
si strigati cu totii, mai!<br>
<br>
foaie verde cucuruz<br>
doamna, ce greu am ajuns,<br>
Toate merg cu dosu-n sus<br>
Am ajuns asa de greu<br>
Dam din rau in rau mai rau<br>
Cate guverne am schimbat<br>
Toate au fost de rahat<br>
Ei toti s-au imbogatit<br>
Iar noi mult am saracit<br>
Pen’ca domnii deputati<br>
Fratii nostri emanati<br>
Isi fac salarii de milioane<br>
mananca rahat, bomboane,<br>
n-are grija dumnealor<br>
fiecare in legea lor<br>
face cum ii taie bila<br>
si apoi Dumnezeu cu mila<br>
la ureche-s clopotei<br>
la picioare zurgalai<br>
fusta babii maturoi<br>
ia mai indemnati flacai<br>
si strigati cu totii, hai!<br>
<br>
eu am sa va trag o uratura<br>
pana la cei cu barba sura<br>
la bietii pensionari<br>
ca de ei ii vai si amar<br>
si sa le uram cu caru<br>
cum le spunea marinaru:<br>
sa traiti bine, romani,<br>
s-aveti aer in plamani<br>
aer curat cat mai mult<br>
c-o sa ajungeti la pascut<br>
fiind ca pajistea contine<br>
fer, otel, si vitamine<br>
elemente sanatoasa<br>
pentru sange, pentru oasa,<br>
sa traiti bine cu totii<br>
cum traiesc azi mafiotii<br>
s-aveti cate septe case<br>
cum are domnu Nastase<br>
sa straluciti an de an<br>
Ca chelia lu Traian<br>
ca sa traiti si mai bine<br>
sa mancati multe masline<br>
ca astea contin ulei<br>
si-o sa fiti ca niste zmei<br>
si-asa bine o sa traiti<br>
pana cand o sa muriti<br>
gogonele, castraveti,<br>
ia mai indemnati, ma!<br>
<br>
iaca plugu l-am oprit<br>
si la omu nacajit<br>
ce asteapta si el saracu<br>
sa vina sa-l ieie dracu<br>
sa-l invite si pe el<br>
undeva intr-un castel<br>
la revelion dracesc<br>
cu vin vechi, calugaresc,<br>
sau drept in iad badie<br>
unde-i cald, mancari, betie,<br>
in cazan sarmale, smoala,<br>
cate-o pacatoasa goala<br>
dand din buric si cantand<br>
cum n-a avut el pa pamant<br>
la ureche clopotei,<br>
fusta babii maturoi<br>
ia mai indemnati, flacai,<br>
si strigati cu totii, hai!<br>
<br>
iar la bietii bugetari<br>
le dorim salarii mari<br>
ca la domnii parlamentari<br>
care dorm, citesc ziare<br>
ziua in amiaza mare<br>
la dezbateri furtunoase,<br>
se bat doamna pe ciolan, nu oase,<br>
iara bietii alegatori,<br>
manca carne, de trei ori,<br>
de Craciun, de Anul nou, ori la pastele cailor,<br>
manati, mai!<br>
<br>
iar la cei de pe la sate,<br>
cu calcaiele crapate,<br>
amarati, batuti de vant,<br>
ce-o ramas fara pamant,<br>
o ramas taranu frate<br>
cu padurile taiate<br>
si fac focu in odaie<br>
iarna cu coceni si paie<br>
le dorim sa aiba bani<br>
ca sa isi cumpere grasani<br>
sa faca si ei carnati<br>
cum fac oamenii bogati<br>
in pod sa aiba slanina<br>
in beci vin si tescovina<br>
sa aiba legume, poame<br>
ca sa nu moara de foame<br>
noi am vrea ca in noul an<br>
ca sa ii vedem pe tarani<br>
ca traiesc asa cum vor<br>
fiecare cu un tractor<br>
cu vile, tv color<br>
cu combina pe ogor<br>
cu grau pe lan si secara<br>
cu cinci loganuri la scara ma!<br>
<br>
acum va spui tuturor<br>
cum spun la televizor<br>
cate-un guvernant cand vine<br>
sa ne invete doar de bine<br>
atunci cand va este foame<br>
nu mai jinduiti la carne<br>
si ca sa poftiti eu va spui<br>
nici macar tacam de pui<br>
mai bine mananci badie<br>
ciulama de papadie<br>
brusture facut plachie<br>
matraguna si cucuta<br>
ca sa te umfli la burta<br>
sau hardal si maracine<br>
sa umfla ranza in tine<br>
un cartof la felu doi<br>
fara ceapa usturoi<br>
si apa chioara in pahar<br>
sa visezi la Murfatlar<br>
tineti minte cinci cuvinte<br>
e mai rau ca inainte<br>
iar daca n-aveti curele<br>
cumparati-va bretele<br>
sa va spanzurati cu ele<br>
ca vin vremuri si mai grele,<br>
manati mai!<br>
<br>
</p>
<h1>Urătură - Ursul - mai scurt</h1><p>
Bună seara gospodari,<br>
Gospodari si gospodine<br>
Si voi domnisoare fine<br>
Dati-vă după perdele<br>
Si-ascultati vorbele mele!!!<br>
<br>
De trei saptamani trecute<br>
Vin cu ursul de la munte<br>
Numan’ coate si genunchi<br>
Ursul meu l-am cumpărat<br>
Zece mii pe el am dat<br>
Si cu mine l-am luat<br>
La fete de măritat<br>
Ursul meu de la Bacău<br>
Tare-i prost si nătărău<br>
C-a mancat un ciucălău<br>
Ciucălăul era stricat<br>
Ursul meu s-a-ntoxicat<br>
Nu stiu Doamne ce să-i fac<br>
Să-i i-au sange de la cap<br>
De le cap, de la picioare<br>
Vai de mine ursul moare!<br>
<br>
Eu sunt doctorul Costică<br>
Si-am in buzunar o urzica<br>
Boala ursului o stiu,<br>
Păhărelul cu rachiu<br>
Ii dau ursului sa bea,<br>
Si pe loc se v-a scula<br>
Scoală ursule de jos<br>
Nu te face ca esti prost!<br>
Scoală ursule-n picioare<br>
Să te văd cât esti de mare!<br>
<br>
La fatra cu trei tăciuni<br>
Fac fetele rugăciuni<br>
Sâmbăta, Duminica<br>
Să se poata mârita.<br>
Da cine dracu’ să le i-a<br>
Că-s bătrane ca mama<br>
Da nici mama nu-i bărtana<br>
Că mai are-un dinte-n gură<br>
Un dinte si o măsea<br>
Să se poată mărita!<br>
<br>
Foaie verde si-o alună<br>
Ia-ti ursule noapte bună<br>
Si la anul când venim<br>
Sănătosi sa vă găsïm!!!<br>
<br>
</p>
<h1>Urătură cu ursu</h1><p>
Na, Na, Na ursule na,<br>
Nu te da, nu te lasa<br>
Ca pun mana pe nuia,<br>
Si nuiaua din ciresi,<br>
Nai sa vezi de unde iesi<br>
<br>
Frunza verde si-un graunte,<br>
Vin cu ursu de la Munte,<br>
Nu mai in coate si-n genunche<br>
Vine cu o stea in frunte.<br>
<br>
Ursu meu din cotreceni,<br>
MAnanca numai strujeni<br>
Ursu meu din, Timisoara<br>
A venit cu SANIOARA<br>
Merg Cu el prin toata tara,<br>
Sa aduca primavara.<br>
<br>
Ursu meu din Baia mare,<br>
Da la corturi la mancare,<br>
Cand am fost la Bucuresti,<br>
Am scapat ursu la pesti,<br>
Coada el si-o ciufulea,<br>
Dar nimica nu prindea.<br>
<br>
Cand am fost prin valea seaca,<br>
Ursu meu a baut apa,<br>
Sa culcat langa copac,<br>
Si mam dat la el sa-l bat<br>
<br>
Stapanu-l:<br>
-Scoalate urse putoare,<br>
Nu mai sta atat in soare,<br>
Nu mai trandavi atat,<br>
Ca o sa naparlesti la gat.<br>
<br>
Na, Na, Na ursule na,<br>
Dute-n colo nu mai sta,<br>
Ca pun mana pe harag,<br>
Si tio-i da ursule drag!<br>
<br>
Ursu meu cazat la Butea,<br>
Va ureaza umpleti curtea!<br>
Ursu meu de la balcani,<br>
Va ureaza La multi ani!!<br>
<br>
La anu si la multi ani!<br>
Cum adica, nu dati bani?<br>
<br>
La multi ani!!!!!<br>
<br>
</p>
<h1>Urătură - Seara lui Sfântu’ Vasile</h1><p>
Aho, ho, hooo!<br>
Seara lui Sfântu’ Vasile<br>
Să vă fie gospodari de bine<br>
Şi nouă de folos<br>
Că suntem plugari de jos.<br>
<br>
O-nsarat, o-nourat<br>
Noi plugari ne-am adunat<br>
De prin dealuri, de prin văi<br>
Tot plugari de alde noi.<br>
Şi ne-am luat cu ist clopoţel bălţat<br>
Să stârnim câinii din sat<br>
C-aşa-i de la Dumnezeu sfântu’ lăsat.<br>
Nu-i de la noi începutul<br>
Si nici la noi nu-i sfârşitul,<br>
Aşa-i de când lumea şi pământul.<br>
<br>
Iar voi, plugăraşi fârtaţi,<br>
Staţi puţin şi nu mânaţi<br>
În zăbrele vă răzămaţi<br>
Pistoalele vi le-ncărcaţi<br>
De opinci vă grijiţi,<br>
Harapnicele vi le pregătiţi<br>
Ca să mergem la arat<br>
La mărul rotat în dealul Coraliului<br>
Unde-i locul grâului.<br>
<br>
La mărul rotat.<br>
Iar sub măr cine-i culcat?<br>
Îi Gruian şi cu Novac,<br>
Şi Gruian mereu spunea<br>
Ca-n Ţarigrad ar pleca.<br>
<br>
Iar Novac îi răspundea:<br>
Mai Gruiene, mai voinice<br>
Tu-n Ţarigrad nu te duce<br>
Că cine-a ascultat de mine<br>
Dumnezeu i-a dat mult bine.<br>
<br>
Şi pe cal încalecă<br>
Tot în fuga calului<br>
Pân’la capul dealului.<br>
Acolo descalecă<br>
Vin, cu vadra, că strigă!<br>
Măcar vreo două, trei zile<br>
Să stea vadra lânga mine.<br>
Crâşmăriţa-i mititică<br>
Dar puţin cam frumuşică<br>
Cu tâţele boureie<br>
Cu buzele subţirele,<br>
Cu tulpânul vişiniu<br>
Nu ne-o mai spuneţi, c-o ştiu!<br>
Strâmta-n sale, largă-n stâni<br>
Drăgălaşă la ciobani.<br>
<br>
La ciobani face cu mâna<br>
La flăcai stinge lumina,<br>
Alde noi, umplem grădina.<br>
Cu ciubote se-ncalţă<br>
La-mpăratul c-alergă.<br>
Împaratul de-o videa<br>
De departe mi-o-ntreba:<br>
Ce-i Aniţa, crâşmăriţă<br>
La ce vii aşa-nfocată<br>
Cum n-ai venit niciodată?<br>
Înalţate împarate<br>
Ieri când soarele-apunea<br>
Au intrat în crâşma mea<br>
Trei voinici ardeleneşti<br>
Cu papuci galbeni turceşti.<br>
Este-acel maimariuliu<br>
Tot cu barba brâuliu<br>
Cu musteata spic de grâu.<br>
<br>
Are-o căciuliţă-n cap<br>
De cincizeci de piei de ţap<br>
Că cincizeci mai trebuie<br>
La urechi tot n-ajunge.<br>
<br>
Iar acel mai mijlociu<br>
Tot cu barba brâuliu<br>
Cu musteaţa spic de grâu.<br>
Are-un minteanaş pe trup<br>
Din cincizeci de piei de lup<br>
Ca cincizeci mai trebuie<br>
La genunchi tot n-ajunge.<br>
Iară acel mai micuţiu<br>
Bat ochii sprâncenele<br>
Şi părul călcâiele,<br>
Cu musteaţa ca la rac<br>
De şi-o-noadă după cap.<br>
<br>
Da hodiniţi, boieri mari, hodiniţi<br>
Da de-afară nu gândiţi<br>
Că-s plugarii necăjiţi<br>
Şi plugarii cer mâncare<br>
Boii ca ne ţin parale.<br>
Boii de la roate<br>
I-am furat azi-noapte<br>
Boii din prigol<br>
I-am scos din ocol.<br>
Ia mai roată măi, hăăi, hăăi!<br>
La anul şi la mulţi ani!<br>
<br>
</p>
<h1>Urătură de Sfântul Vasile</h1><p>
In seara lui Vasile Sfantu<br>
Mi-a luat caciula vantu,<br>
<br>
Si mi-a dus-o sus pe casa,<br>
Tocmai aici la dumneavoastra.<br>
<br>
Si-am venit sa-mi i-au caciula,<br>
Sa va spun si uratura!..<br>
<br>
Buna seara gospodari!..<br>
Gospodari si gospodine si voi tinere copile,<br>
Am pornit in asta seara cu putina indrazneala,<br>
Sa va vizitez din nou c-an seara de Anul nou!..<br>
<br>
Patru in mana tine sacu’<br>
Doi in prag astept colacu’<br>
Dar eu mai smecher nitel,<br>
Tin in mana un clopotel,<br>
Si spunand minciuni si glume..<br>
Ca sa fiu placut la lume.<br>
<br>
La ureche clopotei<br>
La picioare zurgalei<br>
Sa strigam cu totii : hai !<br>
<br>
Are o fata mosu’ Ghita,<br>
Cu palton si cu rochita,<br>
Vinde oala cu smantana,<br>
Sa-i cumpere ceas la mana,<br>
Vinde scroafa din cotet,<br>
Ca sa-i faca parul cret.<br>
<br>
La ureche clopotei<br>
La picioare zurgalei<br>
Sa strigam cu totii : hai !<br>
<br>
</p>
<h1>Urătură haioasă - euro pe masă</h1><p>
Câtă şindrilă pe casă,<br>
Atâţia euro pe masă.<br>
Cât grâu pe ogor,<br>
Atâtea vite-n obor.<br>
Câte paie-n bătătură,<br>
Atâţia copii în pătură.<br>
Cât păr într-un cojoc,<br>
Atâţia copii la foc.<br>
Câtă frunză pe umbrar,<br>
Atâţia bani în buzunar.<br>
Cate flori sunt pe câmpie,<br>
Atâţia cai în herghelie.<br>
Câte flori sunt pe vâlcele,<br>
Atâtea-n vară mieluşele.<br>
Câte pietre sunt la munte,<br>
Atâţia porci, vaci şi cornute!<br>
Ia mai mânaţi măi!<br>
Hăăăi Hăăăi!!!<br>
<br>
</p>
<h1>Urătură haioasă foarte scurtă - dă un ban mătușă</h1><p>
Aho, Aho, e Anul nou,<br>
Și găina-i fără ou,<br>
Și cucoșu’ fără gușă,<br>
Dă-mi și mie bani mătușă!<br>
La Mulți Ani!<br>
</p>
</body></html>