<html><head><title>Aseară pe-nserate...</title></head><body><p></p><p>
Aseară pe-nserate,<br>
Fecioara Maria<br>
În Viflaim cetate<br>
Călătorind sosea.<br>
Şi fiind obosită<br>
Sălaş îşi căuta,<br>
Şi-n Viflaimul mare<br>
Nimenea n-o lăsa.<br>
Atunci Sfânta Fecioară<br>
Din Viflaim ieşea<br>
Şi-n câmp, într-o poiată<br>
De vite se aşeza.<br>
Şi între dobitoace<br>
Pe fânul cel struhos,<br>
Prea Sfânta Născătoare<br>
Născut-a pe Hristos.<br>
Îl încălzesc şi boii<br>
Cu aburii suflând,<br>
Şi îngerii din ceruri<br>
Îl preamăresc cântând.<br>
Micuţul Iisus plânge<br>
Maică-Sa-L mângâia.<br>
O, nu plânge, Iisuse<br>
Că Tu cunoşti lumea.<br>
Că lumea asta mare<br>
Prin Tine s-a zidit<br>
Prin Tine şi prin Tatăl<br>
Şi Dumnezeu cel Sfânt.<br>
Răsună blând, spre seară,<br>
Al clopotelor cânt<br>
Că vine, vine iară,<br>
Iisus, pe acest pământ.<br>
El vine-n leagăn verde,<br>
De îngeraşi purtat<br>
Să scape lumea-ntreagă<br>
De rău şi de păcat.<br>
Sculaţi creştini degrabă<br>
Şi colindaţi frumos<br>
Şi faceţi loc în casă<br>
Copilului Hristos.<br>
La fiecare casă<br>
Se-aud colindători<br>
Colinda lor duioasă<br>
Răsună până-n zori.<br>
Amin<br>
</p></body></html>
-|
<html><head><title>Astă seară-i seară sfântă</title></head><body><p></p><p>
Astă seară-i seară sfântă<br>
Măruţ, mărgaritar,<br>
Se colindă şi se cântă.<br>
Lămpile se ţin aprinse<br>
Măruţ, mărgaritar,<br>
Porţile se ţin deschise.<br>
Că vă vin colindători<br>
Măruţ, mărgaritar,<br>
Seara pe la cântători.<br>
Ei nu va fac nici un rău,<br>
Măruţ, mărgaritar,<br>
Că-L aduc pe Dumnezeu!<br>
Amin<br>
</p></body></html>
-|
<html><head><title>Astăzi s-a născut Hristos</title></head><body><p></p><p>
Astăzi S-a născut Hristos<br>
Mesia Chip luminos<br>
Lăudaţi şi cântaţi şi vă bucuraţi!<br>
Mititel, înfăşăţel<br>
În scutec de bumbăcel,<br>
Lăudaţi şi cântaţi şi vă bucuraţi!<br>
Vântul bate, nu răzbate<br>
Neaua ninge, nu-L atinge,<br>
Lăudaţi şi cântaţi şi vă bucuraţi!<br>
Şi de-acum până-n vecie<br>
Mila Domnului să fie<br>
Lăudaţi şi cântaţi şi vă bucuraţi!<br>
Amin<br>
</p></body></html>
-|
<html><head><title>Astăzi s-a născut Mesia</title></head><body><p></p><p>
Astăzi s-a născut Mesia<br>
Fiul lui Maria<br>
Când se naşte, o noapte grea<br>
Sfântă-i Maria<br>
Maica Sfântă se ruga<br>
Sfântă-i Maria<br>
Maica Sfântă se ruga<br>
Sfântă-i Maria<br>
Ca uşor să nască ea<br>
Sfântă-i Maria<br>
Maica Sfântă a şi născut<br>
Pe Fiul Iisus<br>
Atunci Irod împărat<br>
Fiule-ntrupat<br>
Auzind s-a supărat<br>
Fiule-ntrupat<br>
Mulţi copii mici a tăiat<br>
Fiule-ntrupat.<br>
Cu doi ani mai mici în jos<br>
Fiule frumos<br>
Ca să-L taie pe Hristos<br>
Fiule frumos.<br>
Pe Hristos nu L-au tăiat<br>
Fiule-ntrupat<br>
Maica Sfântă nu L-a dat<br>
Fiule-ntrupat<br>
Tatăl Sfânt L-a apărat<br>
Fiule-ntrupat.<br>
Amin<br>
</p></body></html>
-|
<html><head><title>Bun eşti Doamne ...</title></head><body><p></p><p>
Coborât-o, coborât<br>
Bun eşti Doamne, bun!<br>
Dumnezeu pe-acest pământ<br>
Bun eşti Doamne, bun !<br>
Un părinte drag şi bun<br>
Bun eşti Doamne, bun<br>
Ce v-a dat sfântul Crăciun<br>
Bun eşti Doamne, bun<br>
Să vadă la fiecare<br>
Bun eşti Doamne, bun<br>
Care ce credinţă are<br>
Bun eşti Doamne, bun.<br>
Dumnezeu o văzut bine<br>
Bun eşti Doamne, bun<br>
Cum credinţă nu-i la nime’<br>
Bun eşti Doamne, bun.<br>
Nu-i la mic şi nu-i la mare<br>
Bun eşti Doamne, bun<br>
Nu-i la-ntreaga adunare<br>
Bun eşti Doamne, bun.<br>
Vai săracilor de voi<br>
Bun eşti Doamne, bun<br>
Cum voi trimite-un război<br>
Bun eşti Doamne, bun.<br>
Ca să v-aduceţi aminte<br>
Bun eşti Doamne, bun<br>
Ca şi-n cer aveţi părinte<br>
Bun eşti Doamne, bun.<br>
Dumnezeu adevărat<br>
Bun eşti Doamne, bun<br>
Bucurie iar ne-o dat !<br>
Bun eşti Doamne, bun !<br>
Un părinte răbdător<br>
Bun eşti Doamne, bun<br>
Vă dă sfinte sărbători<br>
Bun eşti Doamne, bun.<br>
Amin<br>
</p></body></html>
-|
<html><head><title>Bună dimineaţa la Moş Ajun</title></head><body><p></p><p>
<b>Refren</b>:<br>
Bună dimineaţa la Moş Ajun<br>
Ne daţi ori nu ne daţi,<br>
Ne daţi ori nu ne daţi,<br>
Ne daţi, ne daţi<br>
Am venit şi noi o dată<br>
La un an cu sănătate<br>
Domnul Sfânt să ne ajute<br>
La covrigi şi la nuci multe.<br>
Amin<br>
</p></body></html>
-|
<html><head><title>Când fost-a prunc Iisus...</title></head><body><p></p><p>
Când fost-a prunc micuţ Iisus<br>
În grădiniţă El şi-a pus<br>
Un trandafir cu gând curat<br>
Să poarte flori de-ncununat.<br>
Când trandafirul înflorea<br>
Ai Iudei prunci se năpusteau<br>
Asupra trandafirilor<br>
Rupând de zori podoaba lor.<br>
Mai vrei să porţi cununa, vrei ?<br>
Strigară ceata de iudei<br>
Şi-n loc de trandafir curat<br>
Cu spini era încoronat.<br>
Amin<br>
</p></body></html>
-|
<html><head><title>Cântec de Crăciun</title></head><body><p></p><p>
Din an în an sosesc mereu<br>
La geam cu Moş Ajun<br>
E ger cumplit, e drumul greu<br>
Da’i obicei străbun.<br>
Azi cu strămoşii cânt în cor<br>
Colindul sfânt şi bun<br>
Tot Moş era şi-n vremea lor<br>
Bătrânul Moş Crăciun.<br>
E sărbătoare şi e joc<br>
În casa ta acum<br>
Dar sunt bordeie fără foc<br>
Şi mâine-i Moş Crăciun<br>
Şi-acum te las, fii sănătos<br>
Şi vesel de Crăciun<br>
Dar nu uita, când eşti voios,<br>
Române să fii bun.<br>
Amin<br>
</p></body></html>
-|
<html><head><title>Ce frumos eşti, Iisuse</title></head><body><p></p><p>
Ce frumos eşti, Iisuse, ce frumos<br>
Îngeri din ceruri Îţi cântă, lin, voios,<br>
Floarea Salemului iubit<br>
De Tine raiul e fericit!<br>
Heruvimii Îţi cântă mărirea<br>
Serafimii Îţi roagă iubirea,<br>
Cât de smerit în ieslea de boi<br>
Vine azi Dumnezeu la noi!<br>
Căci fiind păstori, acolo-n în câmp<br>
Noaptea împrejur turma lor păzind<br>
Vine la ei îngerul Domnului<br>
Vestind la păstori naşterea Lui!<br>
Ce frumos vine a străluci<br>
Mărirea Domnului pe pământ<br>
Mărire azi înălţăm Domnului<br>
Pace-ntre oamenii plăcuţi Lui.<br>
Amin<br>
</p></body></html>
-|
<html><head><title>Cerul şi pământul</title></head><body><p></p><p>
Cerul şi pământul, cerul şi pământul<br>
În cântări răsună.<br>
Îngeri şi oameni, îngeri şi oameni<br>
Cântă împreună.<br>
<b>Refren</b>:<br>
Hristos se naşte, Domnul coboară,<br>
Îngerii cântă, magii Îl adoară<br>
Păstori aleargă, ieslea o-nconjoară<br>
Mari minuni se întâmplară.<br>
În Viflaim azi, în Viflaim azi<br>
E mare minune...<br>
Fecioara curată, Fecioara curată,<br>
Fiu născu în lume.<br>
<b>Refren</b>
Din cer Cuvântul, din cer Cuvântul<br>
În trup se arată<br>
Noaptea din lume, noaptea din lume<br>
Zi se face-ndată.<br>
<b>Refren</b>
Din răsărit vin, din răsărit vin<br>
Magi cu bucurie,<br>
Cu dar de smirnă, cu dar de smirnă<br>
Aur şi tămâie.<br>
<b>Refren</b>
Hristos se naşte, Hristos se naşte,<br>
Veniţi la închinare.<br>
Cu vesel suflet, cu vesel suflet,<br>
Veselă cântare.<br>
<b>Refren</b>
Amin<br>
</p></body></html>
-|
<html><head><title>Colindiţa</title></head><body><p></p><p>
Colindiţa nu-i mai multă,<br>
Să trăiască cine-o-ascultă.<br>
Sus la ceruri o-nălţăm<br>
Şi la gazde o-nchinăm.<br>
O-nchinăm cu veselie<br>
Şi cu mare bucurie,<br>
C-am ajuns seara de-Ajun<br>
A bătrânului Crăciun.<br>
Sus, mai sus v-am înălţat<br>
Ce-am ştiut, tot v-am cântat<br>
Să rămâneţi sănătoşi<br>
Sănătoşi şi bucuroşi,<br>
C-am ajuns ziua cea sfântă<br>
Când colindele se cântă<br>
Sărbătoarea lui Hristos<br>
Să vă fie de folos.<br>
Amin<br>
</p></body></html>
-|
<html><head><title>Colo sus în vremea aceea</title></head><body><p></p><p>
Colo sus în vremea aceea,<br>
În frumoasa Galileea,<br>
O fecioară vieţuia<br>
Ce Maria se numea.<br>
Nazaret era oraşul,<br>
Unde ea-şi avea locaşul,<br>
Într-o zi Maria sta<br>
Singură şi se ruga.<br>
Şi, deodată, ce văzură?<br>
Casa goală-i se umplură<br>
De-o lumină lucitoare,<br>
Ca lumina cea de soare.<br>
Îngerul Gavriil intrase,<br>
La Sfânta Fecioară-n casă,<br>
Şi din zbor cum se opriră<br>
"Bucură-te!"-îi grăiră.<br>
Că vei naşte-un copilaş<br>
Mititel şi drăgălaş.<br>
Fiu al Domnului va fi<br>
Şi Iisus se va numi!<br>
Amin<br>
</p></body></html>
-|
<html><head><title>Dalbe flori de ziuă</title></head><body><p></p><p>
Dalbe flori de ziuă<br>
Ce vă tot pripiţi?<br>
Dalbe flori de ziuă<br>
Ca să răsăriţi.<br>
<b>Refren</b>:<br>
Dalbe flori de ziuă<br>
Dalbe flori de fragi<br>
La mulţi ani cu bine<br>
La toţi ce ni-s dragi.<br>
Dalbe flori de ziuă<br>
La mulţi ani şi flori<br>
La părinţi, la prieteni,<br>
La fraţi şi surori.<br>
Dalbe flori voi ştiţi<br>
C-am fost depărtaţi<br>
De casă, de prieteni,<br>
De părinţi şi fraţi.<br>
<b>Refren</b>
Dar în noaptea sfântă,<br>
Noaptea împărătească<br>
Vom fi iar cu toţii<br>
La masa cerească.<br>
<b>Refren</b>
Să venim cu toţii<br>
Seara asta mare,<br>
Că suntem ca fraţii<br>
Şi e sărbătoare!<br>
<b>Refren</b>
Să ne dai Tu Doamne<br>
Binecuvântări<br>
Pace şi lumină<br>
Duh Sfânt în cântări.<br>
<b>Refren</b>
Amin<br>
</p></body></html>
-|
<html><head><title>Deschide uşa creştine</title></head><body><p></p><p>
Deschide uşa creştine<br>
Că venim şi noi la tine<br>
Drumu-i greu şi-am obosit<br>
De departe am venit<br>
Şi la Viflaim am fost<br>
Unde s-a născut Hristos<br>
Colo-n ieslea oilor<br>
În staul sărac de boi<br>
Şi-am văzut pe a Sa mamă<br>
Pe care Maria o cheamă<br>
Cum umbla din casă-n-casă<br>
Ca pe fiul ei să-L nască<br>
Umbla-n sus şi umbla-n jos<br>
Ca să-L nască pe Hristos<br>
Umbla roată prin cetate<br>
Case, hanuri pline-s toate<br>
Mai târziu găsi apoi<br>
Un staul frumos de oi<br>
Şi acolo pe fân jos<br>
S-a născut Domnul Hristos<br>
Cete de îngeri coboară<br>
Staulul de-l înconjoară<br>
Ca să-I cânte lui Iisus<br>
Osana întru cei de sus<br>
Îngerii cu flori in mână<br>
Împletesc mândră cunună<br>
Pe cunună-i scris frumos<br>
Astăzi s-a născut HRISTOS<br>
Care cu puterea Sa<br>
El va mântui lumea<br>
Şi de acum până-n vecie<br>
Mila Domnului să fie<br>
Tuturor cu bucurie.<br>
Amin<br>
</p></body></html>
-|
<html><head><title>Dom, dom să-nălţăm</title></head><body><p></p><p>
Am plecat să colindăm<br>
Dom, dom, să-nălţăm<br>
Când boierii nu-s acasă<br>
Dom, dom, să-nălţăm<br>
Au plecat la vânătoare<br>
Dom, dom, să-nălţăm<br>
Să vâneze căprioare<br>
Dom, dom, să-nălţăm<br>
Căprioare n-au vânat<br>
Dom, dom, să-nălţăm<br>
Şi-au vânat un iepuraş<br>
Dom, dom, să-nălţăm<br>
Să facă din blana lui<br>
Dom, dom, să-nălţăm<br>
Veşmânt frumos Domnului<br>
Dom, dom, să-nălţăm.<br>
Amin<br>
</p></body></html>
-|
<html><head><title>Domnuleţ şi Domn din cer</title></head><body><p></p><p>
Mare-i seara de-astă seară,<br>
Domnuleţ şi Domn din cer<br>
Şi nu-i seara de-astă seară,<br>
Domnuleţ şi Domn din cer.<br>
Ci e seara lui Crăciun,<br>
Lui Crăciun celui bătrân,<br>
Când S-a născut Fiul Sfânt,<br>
Fiul Sfânt pe-acest pământ.<br>
Fiul plânge, stare n-are,<br>
Domnuleţ şi Domn din cer<br>
Pe braţele Maicii Sale,<br>
Domnuleţ şi Domn din cer<br>
Ne-nchinăm cu sănătate<br>
Tot de bine s-aveţi parte<br>
Hristos să vă dea de toate,<br>
Viaţă lungă, sănătate<br>
Noi umblăm şi colindăm,<br>
Domnuleţ şi Domn din cer<br>
‘Cestor feţe ne-nchinăm,<br>
Domnuleţ şi Domn din cer.<br>
Amin<br>
</p></body></html>
-|
<html><head><title>Domnul Sfânt când se năştea</title></head><body><p></p><p>
Domnul Sfânt când se năştea,<br>
Domnul Sfânt când se năştea,<br>
Îngerii din cer veneau<br>
Jos spre grajd se coborau<br>
Cu cântări Îl lăudau<br>
Cu cântări Îl lăudau.<br>
Iarăşi Irod cel tiran,<br>
Împăratul cel viclean<br>
Când auzise de Mesia,<br>
Temându-şi împărăţia.<br>
Oştile şi le trimise,<br>
Oştile şi le trimise<br>
Ca toţi pruncii de-a ucide,<br>
Ca toţi pruncii de-a ucide.<br>
De doi ani mai mici in jos,<br>
De doi ani mai mici in jos<br>
Ca să-L taie pe Hristos,<br>
Ca să-L taie pe Hristos.<br>
Pe Hristos nu L-au tăiat,<br>
Pe Hristos nu L-au tăiat.<br>
Maica Sfântă nu L-a dat,<br>
Tatăl Sfânt L-a apărat.<br>
Iar voi maicilor nu plângeţi,<br>
Iar voi maicilor nu plângeţi.<br>
Inimile nu le-nfrângeţi,<br>
Inimile nu le-nfrângeţi.<br>
Pruncii voştri n-au murit,<br>
Pruncii voştri n-au murit<br>
Căci Iisus i-a preamărit,<br>
Căci Iisus i-a preamărit.<br>
Iar a lor mici sufleţele,<br>
S-or preface-n mândre stele<br>
Şi vor lumina frumos<br>
Calea Sfântă a Lui Hristos.<br>
Amin<br>
</p></body></html>
-|
<html><head><title>Gazde mari</title></head><body><p></p><p>
Gazde mari nu mai dormiţi<br>
Lilioară trandafir<br>
Că nu-i vremea de dormit<br>
Da’i vremea de colindat<br>
Lilioară trandafir,<br>
Şi cocoşii au cântat.<br>
Da’i vremea de împodobit<br>
Lilioară trandafir<br>
Şi Crăciunul a sosit<br>
Lilioară trandafir.<br>
Amin<br>
</p></body></html>
-|
<html><head><title>Iată vin colindători</title></head><body><p></p><p>
Iată vin colindători,<br>
Florile dalbe<br>
Noapte pe la cântători<br>
Şi ei vin mereu, mereu<br>
Florile dalbe<br>
Şi ne-aduc pe Dumnezeu.<br>
Un Dumnezeu nou născut<br>
Florile dalbe<br>
În scutece învăscut.<br>
Dumnezeu adevărat<br>
Florile dalbe<br>
Soare-n raze luminat.<br>
Amin<br>
</p></body></html>
-|
<html><head><title>În cetatea împărătească</title></head><body><p></p><p>
În cetatea împărătească,<br>
Florile sunt dalbe<br>
Prins-au rugii să-nflorească<br>
Florile sunt dalbe.<br>
Însă nu e rug în floare<br>
Florile sunt dalbe<br>
Ci o Sfântă Născătoare<br>
Florile sunt dalbe.<br>
Lângă Maica-n legănel,<br>
Florile sunt dalbe<br>
Doarme pruncul mititel<br>
Florile sunt dalbe.<br>
Iar în jurul pruncului<br>
Florile sunt dalbe<br>
Creşte floarea rugului<br>
Florile sunt dalbe.<br>
Printre rugii înfloriţi<br>
Florile sunt dalbe<br>
Cresc şi spinii ascuţiţi<br>
Florile sunt dalbe.<br>
Pruncu-n somn se mişcă lin<br>
Florile sunt dalbe.<br>
I-a ajuns mânuţa în spini.<br>
Florile sunt dalbe.<br>
Din mânuţă iese sânge<br>
Florile sunt dalbe<br>
Pruncuşoru-ncepe a plânge<br>
Florile sunt dalbe.<br>
Maica Sfântă-L legăna<br>
Florile sunt dalbe<br>
Şi din gură cuvânta<br>
Florile sunt dalbe.<br>
Taci cu mama Fiul meu<br>
Florile sunt dalbe<br>
Că-Ţi va fi cu mult mai greu<br>
Florile sunt dalbe.<br>
Ucenicul când Te-o vinde<br>
Florile sunt dalbe<br>
Şi pe cruce Te-or întinde<br>
Florile sunt dalbe.<br>
Atunci naşterea de acum<br>
Florile sunt dalbe<br>
Îţi va fi un aspru drum<br>
Florile sunt dalbe.<br>
Când sudoarea Îţi va curge<br>
Florile sunt dalbe.<br>
Să ne ierţi Iisuse dulce<br>
Florile sunt dalbe.<br>
Amin<br>
</p></body></html>
-|
<html><head><title>În seara de Moş Ajun</title></head><body><p></p><p>
În seara de Moş Ajun<br>
Toţi copiii se adun’<br>
Şi ascultă cu folos<br>
Ce se spune de Hristos<br>
Magii steaua urmăresc,<br>
Mergând ca să-L vadă<br>
Îngerii din cer privesc,<br>
Cântând imn de slavă<br>
Asta-i seara lui Ajun,<br>
Florile dalbe, flori de măr<br>
Mâine-i ziua lui Crăciun,<br>
Florile dalbe, flori de măr,<br>
Flori de măr.<br>
Amin<br>
</p></body></html>
-|
<html><head><title>La fântâna soareluiu</title></head><body><p></p><p>
La fântâna soareluiu’,<br>
Bună seara lui Crăciun.<br>
Negură s-o slobozâtu<br>
Bună seara lui Crăciun<br>
Din negură, ce-o ieşitu<br>
Bună seara lui Crăciun<br>
Maica Sfântă pe pământu<br>
Bună seara lui Crăciun<br>
Cu-n fiuţ micuţ în braţe<br>
Bună seara lui Crăciun<br>
Fiul plânge, stare n-are<br>
Bună seara lui Crăciun<br>
Maica Sfântă aşa-i grăiră<br>
Bună seara lui Crăciun<br>
Maica Sfântă aşa-i grăiră<br>
Bună seara lui Crăciun<br>
Taci fiule, taci dragule<br>
Bună seara lui Crăciun<br>
Că Maica Ţie ţi-o dară<br>
Bună seara lui Crăciun<br>
Două mere, două pere<br>
Bună seara lui Crăciun<br>
Să Te joci în Rai cu ele<br>
Bună seara lui Crăciun<br>
Şi-un măturoi de nuiele<br>
Bună seara lui Crăciun<br>
Să mături cerul de stele<br>
Bună seara lui Crăciun<br>
Pământul de fapte rele<br>
Bună seara lui Crăciun<br>
Amin<br>
</p></body></html>
-|
<html><head><title>La Vitleem colo-n jos</title></head><body><p></p><p>
La Vitleem colo-n jos<br>
Cerul arde luminos Preacurata<br>
Naşte astăzi pe Hristos.<br>
Naşte-n ieslea boilor<br>
Pe-mpăratul tuturor Preacurata<br>
Stă şi plânge-ncetişor.<br>
N-are scutec de-nfăşat,<br>
Nici hăinuţe de-mbrăcat Preacurata,<br>
Pentru pruncul de-mpărat.<br>
Nu mai plânge maica mea,<br>
Scutecele noi ţi-o da Preacurata<br>
Pruncul Sfânt de-i înfăşa.<br>
La Vitleem colo-n jos.<br>
Amin<br>
</p></body></html>
-|
<html><head><title>Lângă ieslea minunată</title></head><body><p></p><p>
Lângă ieslea minunată ne-adunăm,<br>
Lin colindul Sfintei Naşteri, colindăm.<br>
Cântă cerul şi pământul, sus şi jos<br>
Soare dulce pare faţa lui Hristos<br>
<b>Refren</b>:<br>
Doamne, Doamne şi noi Ţie nenchinăm<br>
Când colindul Sfintei Naşteri, colindăm.<br>
Doamne, Doamne şi noi Ţie nenchinăm<br>
Când colindul Sfintei Naşteri, colindăm.<br>
Cântă îngerii “OSANA”, imnul Sfânt,<br>
Slavă Ţie-n cer şi pace pe pământ.<br>
Cântă şi păstorii cântec fericit<br>
Slavă Ţie, Sfânt Mesia mult dorit.<br>
<b>Refren</b>
Cântă magii aducându-I darul lor<br>
Slavă Ţie, Împăratul tuturor.<br>
Cântă steaua cu lumina peste cer<br>
Slavă Ţie, soare veşnic, leru-i, ler.<br>
<b>Refren</b>
Cântă cerul şi pământul, sus şi jos<br>
Slavă, cinste şi-nchinare lui Hristos.<br>
Numai Maica simte semnul profeţit<br>
Umbra crucii peste fiul adormit.<br>
<b>Refren</b>
Amin<br>
</p></body></html>
-|
<html><head><title>Linu-i lin</title></head><body><p></p><p>
Linu-i lin şi iarăşi lin,<br>
Colo-n umbra pomului<br>
Pasc oile Domnului<br>
<b>Refren</b>:<br>
Linu-i lin şi iară lin,<br>
Linu-i lin şi tot mai lin<br>
Frunză verde rozmarin.<br>
Dar cu ele cine sta?<br>
Este Maica Precista<br>
<b>Refren</b>
Lângă ea un legănel<br>
Cu un copilaş în el<br>
<b>Refren</b>
<b>Refren</b>
Amin<br>
</p></body></html>
-|
<html><head><title>Lumină, Sfântă Lumină!</title></head><body><p></p><p>
Lumină, sfântă Lumină, de la Viflaim<br>
Ai venit în astă lume veşnic să trăim.<br>
Ai venit Sfântă Lumină pentru păcătoşi<br>
Să ne duci în rai cu Tine; suntem bucuroşi! (bis)<br>
Aprinde şi-n noi Lumina, ca să Te urmăm<br>
Toată viaţa Sfânt Iisuse să Te lăudăm.<br>
Să rămâi în viaţa noastră Domn şi Dumnezeu<br>
Mulţumim Doamne Iisuse de tot harul Tău. (bis)<br>
Am venit la voi în casă cu Lumina Sa<br>
Ferice de cel ce-o are, se va bucura.<br>
Va avea în suflet pace cine-L va primi<br>
Pe Iisus în inimoară, se va Mântui!<br>
(bis)<br>
Amin<br>
</p></body></html>
-|
<html><head><title>Mare-I Dumnezeu!</title></head><body><p></p><p>
Seara asta-i seară mare,<br>
Mare-I Dumnezeu!<br>
Nu vă grăbiţi la culcare,<br>
Mare-I Dumnezeu!<br>
Să primim colindătorii,<br>
Mare-I Dumnezeu!<br>
Până ne vor prinde zorii,<br>
Mare-I Dumnezeu!<br>
Seara asta-i seară sfântă,<br>
Mare-I Dumnezeu!<br>
Toţi creştinii veseli cântă,<br>
Mare-I Dumnezeu!<br>
Şi e mare bucuria,<br>
Mare-I Dumnezeu!<br>
Se închină Lui Mesia,<br>
Mare-I Dumnezeu!<br>
Seară sfântă creştinească,<br>
Mare-I Dumnezeu!<br>
Toţi pe Domnul să-L slăvească,<br>
Mare-I Dumnezeu!<br>
Să-L slăveasca, să-L preamărească!<br>
Mare-I Dumnezeu!<br>
Şi în viaţă să-L primească,<br>
Mare-I Dumnezeu!<br>
Cânt voios în astă seară,<br>
Mare-I Dumnezeu!<br>
Cu Iisus în inimioară,<br>
Mare-I Dumnezeu!<br>
Şi eu cânt cu bucurie,<br>
Mare-I Dumnezeu!<br>
Că El mi-a dat mântuire,<br>
Mare-I Dumnezeu!<br>
Amin<br>
</p></body></html>
-|
<html><head><title>Mare minune</title></head><body><p></p><p>
Mare minune s-arată<br>
La Vitleem astă dată.<br>
De îngeri şi de păstori,<br>
Ciobănaşii de la oi<br>
Aduce-se laudă multă<br>
Lângă peştera cea sfântă.<br>
Strigau păstorii cântare.<br>
Laudă Domnului prea mare<br>
Amin<br>
</p></body></html>
-|
<html><head><title>Moş Crăciun</title></head><body><p></p><p>
Moş Crăciun cu plete dalbe<br>
A sosit de prin nămeţi<br>
Şi aduce daruri multe<br>
Pe la fete şi băieţi<br>
Moş Crăciun, Moş Crăciun.<br>
Din bătrâni se poveşteşte<br>
Că-n toţi anii negreşit<br>
Moş Crăciun pribeag soseşte<br>
Niciodată n-a lipsit.<br>
Moş Crăciun, Moş Crăciun.<br>
Moş Crăciun cu plete dalbe<br>
Încotro vrei s-o apuci?<br>
Ţi-aş cânta „Florile dalbe”<br>
De la noi să nu te duci.<br>
Moş Crăciun, Moş Crăciun.<br>
Amin<br>
</p></body></html>
-|
<html><head><title>Nouă azi ne-a răsărit (variantă la Varsă Doamne har şi bine)</title></head><body><p></p><p>
Nouă azi ne-a răsărit<br>
Domnul Iisus Hristos<br>
Mesia cel mult dorit<br>
Domnul Iisus Hristos<br>
Din Fecioară s-a născut<br>
Domnul Iisus Hristos<br>
Şi cu lapte s-a crescut<br>
Domnul Iisus Hristos<br>
În scutece s-a-nfăşat<br>
Domnul Iisus Hristos<br>
Şi în braţe s-a purtat<br>
Domnul Iisus Hristos<br>
Cum e robul S-a smerit<br>
Domnul Iisus Hristos<br>
Şi pe noi ne-a mântuit<br>
Domnul Iisus Hristos.<br>
Amin<br>
</p></body></html>
-|
<html><head><title>Nunta din Canaa Galileii</title></head><body><p></p><p>
La nunta ce s-a-ntâmplat (bis)<br>
În Canaa Galileii<br>
Fost-a şi Iisus chemat<br>
În Canaa Galileii<br>
Iară mama lui Iisus (bis)<br>
Văzând că nu-i vin de-ajuns<br>
Zise: „Fiul meu iubit,<br>
Vinul li s-a isprăvit”<br>
Iară Iisus s-a sculat (bis)<br>
Şi slugile le-a chemat<br>
Apă-n şase vase-au pus<br>
Şi le-au umplut până sus<br>
Hristos le-a blagoslovit (bis)<br>
În Canaa Galileii<br>
Apa-n vin s-a prefăcut,<br>
În Canaa Galileii<br>
Atunci toţi au cunoscut (bis)<br>
În Canaa Galileii<br>
Cum că Hristos s-a născut<br>
În Canaa Galileii<br>
La nunta ce s-a-ntâmplat.<br>
Amin<br>
</p></body></html>
-|
<html><head><title>O, ce veste minunată!</title></head><body><p></p><p>
O, ce veste minunată<br>
Lângă Viflaim se-arată!<br>
Cerul strălucea,<br>
Îngerii veneau<br>
Pe-o rază curată.<br>
Păstorilor din câmpie<br>
Le vesteşte-o bucurie:<br>
Că într-un mic locaş<br>
Din acel oraş<br>
S-a născut Mesia!<br>
Păstorii cum auziră<br>
Spre locaşul sfânt porniră<br>
Unde L-au aflat<br>
Prunc Prealuminat<br>
Şi Îl preamăriră.<br>
În coliba păstorească<br>
Vrut-a Domnul să se nască<br>
Fiul Său Cel Sfânt<br>
Nouă pe pământ<br>
Să ne mântuiască!<br>
E Iisus, Păstorul Mare,<br>
Turmă ca El nimeni n-are!<br>
Noi Îl lăudăm<br>
Şi ne închinăm<br>
Cu credinţă mare!<br>
Amin<br>
</p></body></html>
-|
<html><head><title>O, ce veste minunată! - variantă</title></head><body><p></p><p>
O, ce veste minunată<br>
În Vitleem ni s-arată!<br>
Astăzi s-a născut<br>
Cel făr’ de-nceput<br>
Cum au spus proorocii.<br>
Că la Vitleem e Maria<br>
Săvârşind călătoria,<br>
Într-un mic sălaş<br>
Lâng’ acel oraş<br>
A născut pe Mesia<br>
Pe Fiul în al Său nume,<br>
Tatăl L-a trimis în lume,<br>
Să se nască<br>
Şi să crească,<br>
Să ne mântuiască.<br>
Amin<br>
</p></body></html>
-|
<html><head><title>O brad frumos</title></head><body><p></p><p>
O, brad frumos, o, brad frumos,<br>
Cu cetina tot verde,<br>
Tu eşti copacul credincios,<br>
Ce frunza nu şi-o pierde.<br>
O, brad frumos, al lui Hristos,<br>
Verdeaţa ta imi place,<br>
Oricând o văd sunt bucuros,<br>
Şi vesel ea mă face.<br>
O, brad frumos, o, brad frumos,<br>
Cu frunza neschimbată,<br>
Mă mângâi şi mă faci duios,<br>
Şi mă-ntăreşti îndată.<br>
O, brad frumos, al lui Hristos,<br>
Verdeaţa ta îmi place,<br>
Oricând o văd sunt bucuros,<br>
Şi vesel ea mă face.<br>
Amin<br>
</p></body></html>
-|
<html><head><title>Plecarea magilor</title></head><body><p></p><p>
Dacă magii au plecat<br>
De la craiul fermecat<br>
Steaua iar le-a răsărit<br>
Drumul ei l-au urmărit.<br>
Pân-a fost oprită sus<br>
Unde s-a născut Iisus<br>
Magii dorm, visând şi-aşteaptă<br>
Răsplătirea lor cea dreaptă.<br>
Amin<br>
</p></body></html>
-|
<html><head><title>Praznic luminos</title></head><body><p></p><p>
Praznic luminos,<br>
Strălucit frumos,<br>
Astăzi ne-a sosit<br>
Şi ne-a-nveselit<br>
Că Mântuitorul<br>
Şi Izbăvitorul<br>
Cu trup S-a născut.<br>
Raiul cel închis<br>
Azi iar s-a deschis<br>
Şarpelui cumplit,<br>
Capul s-a zdrobit<br>
Şi strămoşii iară,<br>
Prin Sfânta Fecioară<br>
Iar s-au înnoit.<br>
Îngerii cântau<br>
Păstori fluierau,<br>
Magii se-nchinau<br>
Toţi se bucurau,<br>
Dar Irod era,<br>
Că se tulbura<br>
De naşterea Sa.<br>
El Îl căuta,<br>
Voind morţii a-L da<br>
Dar pruncul Iisus<br>
Din ţară S-a dus.<br>
Fie lăudat,<br>
Binecuvântat,<br>
De-a pururi, Amin!<br>
Amin<br>
</p></body></html>
-|
<html><head><title>Rozmarin verde, rugos</title></head><body><p></p><p>
Asta-i seara de ajun<br>
Mâine-i ziua de Crăciun<br>
<b>Refren</b>:<br>
Rozmarin verde rugos<br>
Astăzi s-a născut Hristos!<br>
Noi umblăm sa împlinim<br>
Obiceiul din bătrâni.<br>
<b>Refren</b>
Obicei de colindat<br>
Pe Iisus de lăudat.<br>
<b>Refren</b>
În peştera cea săracă<br>
Vine Iisus să se nască.<br>
<b>Refren</b>
Jos în ieslea oilor<br>
Cântă îngerii în cor<br>
<b>Refren</b>
S-a născut Fiul Curat<br>
Să ne scape de păcăt<br>
<b>Refren</b>
Noi vă zicem mântuire,<br>
Har, pace,bunăvoire<br>
<b>Refren</b>
Noi vă zicem să trăiţi<br>
Întru mulţi ani fericiţi<br>
<b>Refren</b>
Amin<br>
</p></body></html>
-|
<html><head><title>Robii, Robii Domnului</title></head><body><p></p><p>
Robii, robii Domnului<br>
Lăudaţi numele Lui,<br>
Aliluia<br>
Cei, ce staţi în Casa Domnului<br>
În curţile Lui, zicând:<br>
Aliluia!<br>
Lăudaţi pe Domnul<br>
Că este bun Domnul,<br>
Aliluia<br>
Înălţaţi numele Domnului<br>
Că este bun, zicând:<br>
Aliluia!<br>
Că pe Iacob şi-a ales<br>
Lui, şi de moştenitor,<br>
Aliluia<br>
Şi pe Istrael urmaş pe veci<br>
Poporului său, zicând:<br>
Aliluia!<br>
Că eu am cunoscut<br>
Că mare este Domnul,<br>
Aliluia<br>
Şi Domnul nostru peste tot<br>
Că este viu, zicând:<br>
Aliluia!<br>
Toate câte a voit<br>
În ceruri sus El le-a plinit,<br>
Aliluia<br>
În adânc şi pe pământ<br>
Pe toate le-a zidit, zicând:<br>
Aliluia!<br>
El ridică nori din mări<br>
Spre ploaie tuturor la vremi,<br>
Aliluia<br>
Soare, vânt şi fulgere arzând<br>
El le-a făcut, zicând:<br>
Aliluia!<br>
Care a bătut în Egipt<br>
Pe tot întâiul prunc născut,<br>
Aliluia<br>
De la om până la dobitoc<br>
Pentru poporul său, zicând:<br>
Aliluia!<br>
Trimis-a semne şi minuni<br>
În mijlocul acestei lumi,<br>
Aliluia<br>
Lui Faraon cel împietrit<br>
Şi casnicilor Lui, zicând:<br>
Aliluia!<br>
Că neamuri multe a bătut<br>
Şi pe-mpăraţi i-a doborât,<br>
Aliluia<br>
Pe Og şi pe Sihon<br>
Pe cei rău credincioşi,zicând:<br>
Aliluia!<br>
Amin<br>
</p></body></html>
-|
<html><head><title>Steaua</title></head><body><p></p><p>
Steaua sus răsare<br>
Ca o taină mare<br>
Steaua străluceşte<br>
Şi lumii vesteşte:<br>
Că astăzi Curata<br>
Prea nevinovata<br>
Fecioara Maria<br>
Naşte pe Mesia.<br>
Magii cum zăriră<br>
Steaua şi porniră<br>
Mergând după rază<br>
Pe Hristos să-L vază.<br>
Şi dacă porniră<br>
Îndată-L găsiră<br>
La Dânsul intrară<br>
Şi se închinară.<br>
Cu daruri gătite<br>
Lui Hristos menite<br>
Luând fiecare<br>
Bucurie mare.<br>
Care bucurie<br>
Şi aici să fie<br>
De la tinereţe<br>
Pân’ la bătrâneţe.<br>
Amin<br>
</p></body></html>
-|
<html><head><title>Steaua Luminează</title></head><body><p></p><p>
Am pornit spre răsărit,<br>
Steaua luminează.<br>
Să vedem ce ne-a vestit,<br>
Steaua luminează.<br>
Drumu-i lung şi anevoios,<br>
Steaua luminează.<br>
Dar noi mergem bucuros,<br>
Steaua luminează.<br>
De la stea noi am aflat,<br>
Steaua luminează.<br>
Că se naşte-un Împărat,<br>
Steaua luminează.<br>
Steaua ne-o călăuzi,<br>
Steaua luminează.<br>
Până când Îl vom găsi,<br>
Steaua luminează.<br>
Mult am mai călătorit,<br>
Steaua luminează.<br>
Până locul s-o ivit,<br>
Steaua luminează.<br>
Într-un staul mărginaş,<br>
Steaua luminează.<br>
Era Sfântul Copilaş,<br>
Steaua luminează.<br>
Şi-am aflat că e Hristos,<br>
Steaua luminează.<br>
Ce-o venit din ceruri jos,<br>
Steaua luminează.<br>
Pruncului ne-am închinat,<br>
Steaua luminează.<br>
Lui Iisus daruri I-am dat,<br>
Steaua luminează.<br>
Şi de El ne-am minunat,<br>
Steaua luminează !<br>
Amin<br>
</p></body></html>
-|
<html><head><title>Sus la poarta raiului</title></head><body><p></p><p>
Sus la poarta raiului,<br>
Poarta raiului<br>
Paşte turma Tatălui,<br>
Turma Tatălui<br>
<b>Refren</b>:<br>
Linu-i lin şi iară lin,<br>
Bate vântul frunza lin,<br>
Lin şi iară lin.<br>
Dar la turmă cine sta?<br>
Oare cine sta?<br>
Stă chiar Maica Precista,<br>
Maica Precista.<br>
<b>Refren</b>
Lângă ea un legănel,<br>
Da, un legănel,<br>
Cu un copilaş în el,<br>
Copilaş în el.<br>
<b>Refren</b>
Copilaşul când dormea,<br>
Puiul când dormea,<br>
Maica Sfântă lin cânta,<br>
Maica lin cânta.<br>
Amin<br>
</p></body></html>
-|
<html><head><title>Şi-oi mere din sat în sat</title></head><body><p></p><p>
Am pornit cu vestea bună<br>
Să colindăm împreună<br>
Domnului Hristos<br>
Să răsune-n casa voastră<br>
Colinda de la fereastră<br>
Cântul meu duios<br>
<b>Refren</b> 1: (bis)<br>
Şi-oi mere din sat în sat<br>
Drumu-i lung şi-am de umblat<br>
Şi de colindat<br>
Şi-am plecat cu straiţa-n spate<br>
Prin oraşe şi prin sate<br>
Să spun de Hristos<br>
De la case de boieri<br>
La colibe de păstori<br>
Să colind frumos<br>
<b>Refren</b> 1<br>
Că departe-n Bethleem<br>
S-a născut un Fiu din cer<br>
Domnul Dumnezeu<br>
Cor de îngeri I-au cântat<br>
Fie Domnul lăudat<br>
Vreau să-I cânt şi eu<br>
<b>Refren</b> 1<br>
Şi-am bătut din poartă-n poartă<br>
S-aduc vestea minunată<br>
S-a născut Hristos<br>
Colindăm cu bucurie<br>
Că ne-aduce Mântuire<br>
Raiul luminos<br>
<b>Refren</b> 2:<br>
Şi-oi mere din sat în sat<br>
Drumu-i lung şi-am de umblat<br>
Şi de colindat<br>
Să spun lumii bucuros<br>
Prin colindul meu frumos<br>
S-a născut Hristos<br>
Amin<br>
</p></body></html>
-|
<html><head><title>Trei păstori</title></head><body><p></p><p>
Trei păstori se întâlniră,<br>
Trei păstori se întâlniră.<br>
Raza soarelui, floarea soarelui<br>
Şi aşa se sfătuiră:<br>
Haideţi fraţilor să mergem,<br>
Haideţi fraţilor să mergem<br>
Raza soarelui, floarea soarelui<br>
Floricele să culegem.<br>
Şi să facem o cunună,<br>
Şi să facem o cunună<br>
Raza soarelui, floarea soarelui<br>
S-o-mpletim cu voie bună.<br>
Şi s-o ducem Lui Hristos,<br>
Şi s-o ducem Lui Hristos<br>
Raza soarelui, floarea soarelui<br>
Să ne fie de folos!<br>
Nouă şi la neamul nost’,<br>
Nouă şi la neamul nost’<br>
Raza soarelui, floarea soarelui<br>
De Naşterea lui Hristos!<br>
Amin<br>
</p></body></html>
-|
<html><head><title>Varsă Doamne Dar şi Bine</title></head><body><p></p><p>
Nouă azi ne-a răsărit<br>
Domnul Iisus Hristos<br>
Mesia cel mult dorit<br>
Domnul Iisus Hristos<br>
<b>Refren</b>:<br>
Varsă Doamne dar şi bine<br>
Dar şi bine de la Tine<br>
Peste această casă sfântă<br>
Care te laudă şi-Ţi cântă<br>
Din fecioară S-a născut<br>
Domnul Iisus Hristos<br>
Dumnezeu om S-a făcut<br>
Domnul Iisus Hristos<br>
<b>Refren</b>
In scutece S-a înfăşat<br>
Domnul Iisus Hristos<br>
Şi în iesle S-a culcat<br>
Domnul Iisus Hristos<br>
<b>Refren</b>
Cum e robul S-a smerit<br>
Domnul Iisus Hristos<br>
Şi pe noi ne-a mântuit<br>
Domnul Iisus Hristos<br>
<b>Refren</b>
Noi cu toţi ne închinăm<br>
Domnul Iisus Hristos<br>
Îl cinstim şi-L lăudăm<br>
Domnul Iisus Hristos<br>
Amin<br>
</p></body></html>
-|
<html><head><title>Viflaime, Viflaime!</title></head><body><p></p><p>
Viflaime, Viflaime,<br>
Cum de n-ai primit la tine?<br>
Pe Fecioara Maria<br>
Să nască pe Mesia.<br>
N-ai primit tu, Viflaime,<br>
În casele tale bune<br>
Ca să-i dai un mic sălaş<br>
Celui mai sfânt copilaş!<br>
N-ai ştiut tu, Viflaime,<br>
Cu câtă dragoste vine<br>
Cea mai sfântă-ntre fecioare,<br>
A Domnului Născătoare?<br>
Pat moale şi scutece<br>
I-au dăruit vitele,<br>
Lumină I-a oferit<br>
O stea de la răsărit.<br>
Peştera cea-ntunecoasă<br>
A fost a Domnului casă,<br>
La venirea Sa în lume<br>
Din vina ta, Viflaime!<br>
Amin<br>
</p></body></html>
-|
<html><head><title>Viflaime, Viflaime! - variantă</title></head><body><p></p><p>
Viflaime, Viflaime,<br>
Hristos n-are loc în tine,<br>
Fiu, al lumii împărat<br>
Loc în tine n-a aflat.<br>
Haideţi creştini să pornim,<br>
Colo spre Ierusalim,<br>
Spre Ierusalim, în jos<br>
Unde s-a născut Hristos!<br>
Să ne-arate mâinile,<br>
Străpunse cu cuiele,<br>
Să ne-arate coasta Sa,<br>
Străpunsă cu suliţa.<br>
Să ne-arate crucea Sa,<br>
Înfiptă pe Golgota,<br>
Maica sfântă Preacurata,<br>
Lângă cruce rezemată.<br>
Şi vorbeşte dulci cuvinte,<br>
O, Fiule, al meu prea sfinte<br>
Coboară-Te de pe Cruce<br>
Şi vezi maica Ta cum plânge.<br>
Iisus iarăşi se coboară<br>
De pe cruce –a doua oară,<br>
Ca să judece lumea:<br>
Pe cei buni de-a dreapta Sa<br>
Pe cei răi de-a stânga Sa!<br>
Amin<br>
</p></body></html>
-|
<html><head><title>Vine Fiul dulce</title></head><body><p></p><p>
La căsuţa unde neaua-i<br>
Până-n tindă,<br>
Vine Fiul dulce,<br>
Singur şi colindă.<br>
<b>Refren</b>:<br>
Leru-i Doamne, ler,<br>
Eu cu drag din cer<br>
Vin pe orice ger,<br>
Lângă cel stingher.<br>
Leru-i Doamne, ler!<br>
Lângă geamul unde,<br>
Lampa nu se-aprinde<br>
Vine Fiul dulce<br>
Singur să colinde.<br>
<b>Refren</b>
Lângă uşa unde<br>
Nimeni nu se-opreşte<br>
Vine Fiul dulce<br>
Singur şi grăieşte:<br>
<b>Refren</b>
Lângă vatra rece<br>
Unde nu-i o rază,<br>
Vine Fiul dulce<br>
Singur şi se-aşează.<br>
<b>Refren</b>
Lângă dorul singur,<br>
Fără sărbătoare.<br>
Vine Fiul dulce,<br>
Har şi-mbrăţişare.<br>
<b>Refren</b>
Amin<br>
</p></body></html>
-|
<html><head><title>Vino, vino Crăciun dragă</title></head><body><p></p><p>
Vino, vino Crăciun dragă,<br>
Vino, vino Crăciun dragă<br>
Bună seara lui Crăciun!<br>
Că fasolea nu-i de treabă,<br>
Că fasolea nu-i de treabă,<br>
Bună seara lui Crăciun!<br>
Fasolea şi prunele,<br>
Fasolea şi prunele,<br>
Bună seara lui Crăciun!<br>
Ieie-şi catrafusele,<br>
Ieie-şi catrafusele,<br>
Bună seara lui Crăciun!<br>
Amin<br>
</p></body></html>
-|
<html><head><title>Ziurel de zi</title></head><body><p></p><p>
Domnul Sfânt când S-a născut,<br>
Ziurel de zi<br>
Maica Sfântă aşa zicea:<br>
Ziurel de zi.<br>
Lăudaţi naşterea mea,<br>
Ziurel de zi<br>
C-am născut pe Mesia,<br>
Ziurel de zi.<br>
Amin<br>
</p></body></html>
-|
<html><head><title>Ziurel de ziuă</title></head><body><p></p><p>
Coborât-a, coborât<br>
Ziurel de ziuă<br>
Îngerul Domnului Sfânt<br>
Ziurel de ziuă<br>
La poarta din Viflaim<br>
Ziurel de ziuă<br>
Aproape de Ierusalim<br>
Ziurel de ziuă<br>
Păstorii l-au întrebat<br>
Ziurel de ziuă<br>
Ce veste ne-aduci în sat<br>
Ziurel de ziuă<br>
Veste bună voi vesti<br>
Ziurel de ziuă<br>
Cu toţii veţi veseli<br>
Ziurel de ziuă<br>
Pe la cântători târziu<br>
Ziurel de ziuă<br>
Maica Sfântă a născut Fiu<br>
Ziurel de ziuă<br>
L-a născut pe fânuţ jos<br>
Ziurel de ziuă<br>
Pe Domnul Iisus Hristos<br>
Ziurel de ziuă<br>
L-a născut pe fân uscat<br>
Ziurel de ziuă<br>
Pe al nostru Împărat<br>
Ziurel de ziuă.<br>
Amin<br>
</p></body></html>
-|
<html><head><title>Ziurel de ziuă - variantă</title></head><body><p></p><p>
La poartă la Ţarigrad,<br>
Ziurel de ziuă<br>
Şade-un fecior de-mpărat<br>
Ziurel de ziuă.<br>
Cu păruţul retezat,<br>
Ziurel de ziuă.<br>
În cârjuţă rezemat,<br>
Ziurel de ziuă.<br>
Unde S-a năcut Hristos<br>
Ziurel de ziuă.<br>
Mesia, chip luminos,<br>
Ziurel de ziuă.<br>
Sus în deal la Galileu,<br>
Ziurel de ziuă.<br>
La Casa lui Dumnezeu,<br>
Ziurel de ziuă.<br>
Mititel şi-nfăşăţel,<br>
Ziurel de ziuă.<br>
În scutec de bumbăcel,<br>
Ziurel de ziuă.<br>
Amin<br>
</p></body></html>
