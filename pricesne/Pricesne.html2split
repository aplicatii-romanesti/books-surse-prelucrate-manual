<html><head><title>Iisus ne cheamă jalnic</title></head><body><p></p><p>
<font color="#ff0000">I</font>isus ne cheamă jalnic<br> 
Cu glasul Său smerit<br> 
Poporul meu drag spune<br> 
De ce m-aţi părăsit?<br> 
<br> 
De ce m-aţi lăsat singur?<br> 
Veniţi la mine iar<br> 
Cu drag să mă petreceţi<br> 
La Sfântul Meu altar.<br> 
<br> 
Vă rog să-mi spuneţi oare<br> 
De ce m-aţi părăsit?<br> 
Ce nu v-am dat în lume<br> 
De nu v-aţi mulţumit?<br> 
<br> 
Nu vreţi să vă cunoaşteţi<br> 
Pe-al vostru Dumnezeu?<br> 
Care vă ţine-n lume<br> 
Şi vă dă harul Său<br> 
<br> 
Vă rog, veniţi la mine<br> 
Să nu întârziaţi<br> 
Să vă rugaţi din suflet<br> 
Cât pe pământ mai staţi.<br> 
<br> 
Căci va ajunge vremea<br> 
De mă veţi căuta<br> 
Dar Eu, fără de milă<br> 
Nu vă voi asculta.<br> 
<br>
Cu multă jale-n suflet<br>
La mine veţi veni<br>
Plângând veţi zice Doamne<br>
Dar nu voi auzi.<br>
<br>
Cu multă jale-n suflet<br>
La mine veţi striga<br>
Plângând veţi zice Doamne<br>
Dar nu voi asculta.<br>
<br>
Şi noi te rugăm Doamne<br>
Cât trăim pe pământ<br>
Să fim uniţi cu Tine<br>
În darul Tău cel sfânt.<br>
<br>
Primiţi vor fi aceia<br> 
În Sfânt locaşul Meu<br> 
Care trăiesc în lume<br> 
Uniţi cu Dumnezeu.
</p></body></html>
-|
<html><head><title>Blândul păstor</title></head><body><p></p><p>
<font color="#ff0000">O</font>dată L-am văzut trecând</br> 
Cu turma pe Păstorul blând,</br> 
Mergea cu turma la izvor, </br>
Blândul Păstor, blândul Păstor! </br>
</br>
Pe-o oaie ce căzuse jos </br>
A ridicat-o El frumos, </br>
Şi-a dus-o-n braţe iubitor, </br>
Blândul Păstor, blândul Păstor! </br>
</br>
Iar alta care la pământ</br>
Zăcea cu picioruşul frânt</br>
El o lega mângâietor</br>
Blândul Păstor, blândul Păstor.</br>
</br>
El le-a iubit cu dor nespus</br>
Şi viaţa pentru oi şi-a pus </br>
Şi pentru mântuirea lor</br>
Blândul Păstor, blândul Păstor.</br>
</br>
Dar mai târziu L-am întâlnit</br>
Cu spini era împodobit</br>
Într-o mulţime de popor</br>
Blândul Păstor, blândul Păstor.</br>
</br>
Când l-am văzut, L-am întrebat</br>
-Cine sunt cei ce Te-au scuipat?</br>
Atunci a suspinat uşor</br>
Blândul Păstor, blândul Păstor.</br>
</br>
Şi mi-a răspuns duios şi lin: </br>
-Cei ce Mi-au pus cununi de spini</br>
Sunt oile ce le-am fost lor</br>
Un blând păstor, un blând păstor.</br>
</br>
Iar cei ce Mă batjocoresc</br>
Şi cei ce crucea-Mi pregătesc</br>
Sunt cei la care iubitor</br>
Le-am fost Păstor, le-am fost Păstor.</br>
</br>
Iar cei ce Mă lovesc turbaţi</br>
Sunt oile care pe braţ</br>
Le-am dus la câmp şi la izvor</br>
Ca un păstor, ca un păstor.</br>
</br>
Tăcu... şi ochii Lui senini</br>
De lacrimi limpezi erau plini</br>
Plângea de mila oilor</br>
Blândul Păstor, blândul Păstor.</br>
</br>
Şi-atuncea "oile"- au venit</br>
Pe cruce sus L-au răstignit</br>
Iar El plângea de mila lor</br>
Blândul Păstor, blândul Păstor.</br>
 
</p></body></html>
-|
<html><head><title>Iisuse-al meu, prieten drag</title></head><body><p></p><p>
<font color="#ff0000">I</font>isuse-al meu, prieten bun</br>
Din anii tinereţii</br>
Cu Tine eu călătoresc</br>
Pân-la sfârşitul vieţii.</br>
</br>
În zori de zi când mă trezesc</br>
Smerit m-aplec sub cruce</br>
Că-n toată lumea nu găsesc</br>
Un scut mai bun şi dulce.</br>
</br>
În calea vieţii când pornesc</br>
Tu, Doamne, eşti cu mine</br>
Şi fie drumul cât de greu</br>
E-aşa uşor cu Tine</br>
</br>
Şi nu mă tem că voi pieri</br>
În marea de păcate</br>
Că Tu, preabunul meu Iisus</br>
Mă izbăveşti din toate.</br>
</br>
Când am de suferit un chin</br>
Tu Doamne-mi dai putere</br>
Şi fie chinul cât de greu</br>
Eu simt o mângâiere.</br>
</br>
Tu eşti comoara care-ai fost</br>
De mine căutată</br>
Dar astăzi nu Te-aş mai lăsa</br>
Nici pentru lumea toată.</br>
</br>
Că Tu-mi eşti sprijin ne-ncetat</br>
În cânt şi în suspine</br>
Iisuse, al meu prieten drag</br>
Ce bine-i lângă Tine!</br>
  
</p></body></html>
-|
<html><head><title>Iisuse veşnic călător</title></head><body><p></p><p>
<font color="#ff0000">I</font>isuse veşnic călător</br>
Prin lumea de păcate</br>
Tu baţi străin şi iubitor</br>
La uşile-ncuiate.</br>
</br>
Nimic Tu nu ceri nimănui</br>
Când baţi şi-aştepţi să vină</br>
Ci vrei să laşi în casa lui</br>
Din pacea Ta divină.</br>
</br>
Ai vrea din viaţa Ta să-i dai</br>
Căci viaţa lui e moartă</br>
Dar el nu vrea, Tu plângi şi stai</br>
Afară, lângă poartă.</br>
</br>
Eram copil când Te-am văzut</br>
La poarta mea, străine,</br>
Şi să-ţi deschid ai tot bătut</br>
Să intri şi la mine.</br>
</br>
Dar lumea-mi spune să nu vin</br>
Că viaţa Ta-i amară</br>
Am vreme, colo, mai târziu</br>
Şi, Te-am lăsat afară</br>
</br>
Târziu, Ţi-am auzit din nou</br>
Chemarea Ta duioasă,</br>
Înceată, stinsă... un ecou...</br>
O, lasă-Mă în casă...</br>
</br>
O, lasă-n suflet să-ţi străbat</br>
Cu pacea Mea cerească</br>
Cât ceru-n larg şi marea-n lat</br>
Nu pot să-ţi dăruiască</br>
</br>
Dar lumea spune să Te las</br>
Afară şi-astădată</br>
Tu iar la uşă ai rămas</br>
Şi uşa încuiată.</br>
</br>
Te-am auzit ani mulţi pe rând</br>
Chemându-mă pe mine</br>
Dar n-am deschis, iar Tu plângând</br>
Te-ai dus străin în lume.</br>
</br>
Dar astăzi singur mă-nfior</br>
De-a mele fapte rele</br>
Iisuse, şi te chem cu dor</br>
În noaptea vieţii mele.</br>
</br>
Mai vino iar, Iisuse blând</br>
Mai bate iar o dată</br>
Te-aştept cu sufletul plângând</br>
Şi uşa descuiată.
   
</p></body></html>
-|
<html><head><title>Sub o salcie pletoasă</title></head><body><p></p><p>
<font color="#ff0000">S</font>ub o salcie pletoasă</br>
Maica Sfântă se opri, </br>
Şi cu vocea-ndurerată, </br>
Către salcie grăi:</br>
</br>
"Dacă îmi cunoşti durerea</br>
Şi voieşti să mi-o alini,</br>
Dă-mi din ramurile tale</br>
O cunună făr-de spini.</br>
</br>
Fiul meu stă pus pe cruce</br>
Îndurerat şi-n mare chin,</br>
Şi cu ea la El m-oi duce</br>
Ca durerea să-i alin."</br>
</br>
Şi-atunci salcia miloasă</br>
Crengile şi le-a plecat</br> 
Maica a făcut cununa</br>
Şi s-a dus la Golgota.</br>
</br>
Dar iudeii n-o lăsară</br>
Cu cunună făr' de spini</br>
Şi voiau ca El să moară</br>
În dureri şi-n mare chin. </br>
</br>
De-atunci salcia pletoasă</br>
Nu s-a mai ridicat sus,</br> 
A rămas aşa plecată</br>
Ca să-L plângă pe Iisus!</br>
</br>
Tot aşa şi noi creştinii</br>
Capu-n jos să ni-l plecăm</br>
Şi cu inima curată</br>
Lui Iisus să ne-nchinăm.
</p></body></html>
-|
<html><head><title>Ceata creştinilor</title></head><body><p></p><p>
<font color="#ff0000">C</font>eata Creştinilor, dulce Fecioară,</br>
Plină de dragoste azi te-nconjoară;</br>
Cu dragă inimă azi vin şi eu:</br>
Maică primeşte-mă sub scutul tău!</br>
</br>
În rândul fiilor ce te onorează,</br>
Şi-a ta icoană la piept păstrează,</br>
Cu mare evlavie voi fi şi eu:</br>
Maică primeşte-mă sub scutul tău!</br>
</br>
Blânda ta inima, îndurătoare,</br>
E-a păcătoşilor dulce scăpare;</br>
Fii milostivă cu sufletul meu:</br>
Maică primeşte-mă sub scutul tău!</br>
</br>
Plini de încredere, cu toţi te cheamă</br>
Numai cu dulcele nume de: Mamă;</br>
Acesta-i numele ce-ţi dau şi eu:</br>
Maică primeşte-mă sub scutul tău!</br>
</br>
Maica oceanului, noapte furtunoasă</br>
Tu îmi eşti singura stea luminoasă;</br>
Tu, deci, îndreaptă-mă spre port mereu</br>
Maică primeşte-mă sub scutul tău!</br>
</br>
Căci de-a prăpastiei oarbă pierzare</br>
Scutit e sufletul l-a ta luminare;</br>
Deci luminează-mă pe drumul meu:</br>
Maică primeşte-mă sub scutul tău!
  
</p></body></html>
-|
<html><head><title>Veniţi creştini la rugăciune</title></head><body><p></p><p>
<font color="#ff0000">V</font>eniţi creştini la rugăciune</br>
În casa Domnului cel Sfânt,</br>
Veniţi creştini, plecaţi genunchii</br>
Şi fruntea voastră la pământ.</br>
</br>
Când clopotele-ncep să sune</br>
În zori cu glasul lor duios,</br>
Răsună-n undele lor tainic</br>
Chemarea Domnului Hristos.</br>
</br>
Aş vrea să mă-ntâlnesc cu Domnul</br>
Să-L văd, în faţă să-L privesc</br>
Şi să-i spun că-n lumea asta</br>
Mai mult pe El îl preţuiesc.</br>
</br>
Aş vrea să-L văd faţă în faţă</br>
Căci ştiu că m-ar primi cu drag</br>
Şi să-I spun, în lumea asta</br>
Eu sunt un călător pribeag.</br>
</br>
Veniţi cei osteniţi la Mine,</br>
Cei osteniţi şi-mpovăraţi</br>
Odihnă, pacea Mea cea Sfântă</br>
Şi alinare să luaţi.</br>
</br>
Aş vrea să-I spun tot ce mă doare</br>
Şi să-I spun necazul meu</br>
Şi să-I spun că n-am pe nimeni</br>
Să-mi-mângâie sufletul meu.</br>
</br>
Aş vrea să-I fiu o slugă bună</br>
Să-L iubesc neîncetat</br>
Şi cu cei drepţi împreună</br>
Să-L slujesc cu adevărat.</br>
</br>
Masa Domnului stă-ntinsă,</br>
Dar cei poftiţi nu vin la ea</br>
Ei n-aud glasul ce îi strigă:</br>
Veniţi, creştini la masa Mea!</br>
</br>
Veniţi, veniţi cu umilinţă</br>
În faţa Sfântului Altar,</br>
Veniţi să dezbrăcăm păcatul,</br>
Şi să ne înnoim în har!
</p></body></html>
-|
<html><head><title>Iartă-mă</title></head><body><p></p><p>
<font color="#ff0000">I</font>artă-mă, iartă-mă, iartă-mă, iartă-mă</br>
Dumnezeul meu</br>
Pentru gândul nesfinţit</br>
Pentru patima-n privit</br>
Pentru vorba fără har</br>
Doamne, iartă-mă Tu iar.</br>
</br>
Iartă-mă, iartă-mă, iartă-mă, iartă-mă</br>
Dumnezeul meu</br>
Pentru timpul meu trecut</br>
Fără rodul ce l-ai vrut</br>
Fără dragoste cu jar</br>
Doamne, iartă-mă Tu iar.</br>
</br>
Iartă-mă, iartă-mă, iartă-mă, iartă-mă</br>
Dumnezeu meu</br>
Pentru felul meu firesc</br>
Printre oameni când păşesc</br>
Pentru traiu-mi în zadar</br>
Doamne, iartă-mă Tu iar.</br>
</br>
Iartă-mă, iartă-mă, iartă-mă, iartă-mă</br>
Dumnezeu meu</br>
Pentru nevegherea mea</br>
De-a rămâne-n voia Ta</br>
Pentru tot ce-a fost murdar</br>
Doamne, iartă-mă Tu iar.
</br>
Iartă-mă, iartă-mă, iartă-mă, iartă-mă</br>
Dumnezeul meu</br>
Doar iertarea ce mi-o dai</br>
Îmi păstrează-al păcii rai</br>
Şi mă-nalţă iar şi iar,</br>
Doamne-n veşnicu-Ţi hotar!</br>
</br>
Iartă-mă, iartă-mă, iartă-mă, iartă-mă</br>
Dumnezeul meu</br>
</p></body></html>
-|
<html><head><title>Lăudaţi-L că e mare Dumnezeu</title></head><body><p></p><p>
<font color="#ff0000">L</font>ăudaţi-L că e mare</br> 
Dumnezeu</br>
Ce-a păzit cu mână tare</br>
Pe român, poporul său.</br>
Aliluia!</br>
</br>
El din veci ne-a fost părinte </br>
Şi Stăpân</br>
Nici de astăzi înainte</br>
N-o să-l uite pe român.</br>
Aliluia!</br>
</br>
Mare e a Lui putere</br>
Şi va fi, </br>
Şi de câte ori vom cere</br>
Să ne-ajute, va veni.</br>
Aliluia!</br>
</br>
Avem veacuri, mărturie,</br>
C-al său scut,</br>
Apărându-ne-n urgie</br>
Printre veacuri ne-a trecut.</br>
Aliluia!</br>
</br>
Când veneau gloate barbare</br>
Peste noi,</br>
Dumnezeul nostru mare</br>
Ne da braţe de eroi.</br>
Aliluia!</br>
</br>
Când purtam în grea robie</br>
lanţul greu,</br>
Noi credeam în bărbăţie</br>
Şi-n-al nostru Dumnezeu.</br>
Aliluia!</br>
</br>
El ne-a dus la libertate</br>
Şi la drept,</br>
Şi sub scutu-i vom străbate</br>
Cu credinţa lui în piept.</br>
Aliluia!</br>
</br>
Şi ne-a scris pe Sfânta Cruce</br>
Biruiţi!</br>
Şi ori unde vă veţi duce</br>
Laurii să-i dobândiţi.</br>
Aliluia!
</p></body></html>
-|
<html><head><title>A bătut la uşa ta cineva</title></head><body><p></p><p>
<font color="#ff0000">A</font> bătut la uşa ta cineva</br> 
Şi n-a deschis nimenea</br> 
În tăcerea negrei nopţi, stă un om şi plânge</br> 
Faţa lui e numai răni, pieptul numai sânge.</br> 
</br> 
Cine eşti străin pribeag, cine eşti?</br> 
De-al cui dor tu pribegeşti</br> 
Pentru cine ai răbdat bice fără număr?</br> 
Ce povară ţi-a lăsat rana de pe umăr?</br> 
</br> 
Eu sunt robul ce slujesc tuturor</br> 
Un om al durerilor</br> 
Nimeni plată nu mi-a dat, numai spini şi ură</br> 
Numai răni şi lovituri, pieptul mi-l umplură.</br> 
</br> 
Eu sunt pâinea ce s-a frânt lumii-ntregi,</br> 
Eu sunt vinul noii legi</br> 
N-am venit să plâng în drum răni usturătoare</br> 
Plâng pe cei ce-şi pierd acum ultima chemare.</br> 
</br> 
A bătut la uşa ta cineva</br> 
O, deschide-i nu mai sta</br> 
Nu-l lăsa să plece trist, poate niciodată</br> 
Mâna lui la uşa ta n-are să mai bată.
</p></body></html>
-|
<html><head><title>Fiul rătăcit</title></head><body><p></p><p>
<font color="#ff0000">Î</font>ntoarce-te fiu rătăcit</br>
Te-aşteaptă Tatăl tău</br>
Odihnă nu e de găsit</br>
Decât în sânul său.</br>
</br>
Vino acum, grăbeşte vin</br>
Nu-i timpul să-ntârzii,</br>
Să nu rămâi pe veci străin</br>
Şi făr' de căpătâi.</br>
</br>
Vino aşa cum te găseşti</br>
Lipsit şi zdrenţăros</br>
Veşmântul cel mai bun primeşti</br>
Din mâna lui Hristos.</br>
</br>
Întoarce-te fiu rătăcit</br>
La Tatăl tău din cer</br>
Destul de când ai pribegit</br>
Înstrăinat de El.</br>
</br>
Întoarce-te fiu rătăcit</br>
Ascultă-i blândul glas</br>
Căci Tatăl tău va-njunghia</br>
Viţelul cel mai gras.
</p></body></html>
-|
<html><head><title>Ție Maică-ți cer</title></head><body><p></p><p>
<font color="#ff0000">L</font>acrimile-mi curg pe faţă,</br>
Cu păreri de rău;</br>
Supărat-am în viaţă</br>
Rău pe Dumnezeu.</br>
</br>
<b>Refren:</b></br>
Ţie, Maică-ţi cer,</br> 
Nu lăsa să pier;</br>
Du-mă sus la Fiul Tău,</br> 
Şi la Dumnezeu.</br>
</br>
Cere-i lui Hristos iertare, </br>
Şi lui Dumnezeu,</br>
Pentru-a Ta sfântă rugare </br>
Că ne pare rău.</br>
</br>
Nu-Ţi întoarce Sfânta faţă,</br> 
Celui ce-a greşit;</br>
Du-l la singura viaţă,</br> 
Şi-l fă fericit.</br>
</br>
Dacă drumul vieţii mele</br> 
Va fi foarte greu,</br>
Ca să trec zilele grele, </br>
Adă braţul Tău.</br>
</br>
Iar în ceasul de pe urmă</br>  
Când El m-a chema,</br>
Roagă-Te, durerea-mi curmă,</br> 
Tu, Măicuţa mea.</br>
</br>
Şi mă du Maică cu Tine,</br> 
Sus la Dumnezeu;</br>
Milă-Ţi fie Mamă Ţie</br> 
Că-s copilul Tău.
</p></body></html>
-|
<html><head><title>Străin-a fost viaţa mea</title></head><body><p></p><p>
<font color="#ff0000">S</font>trăin-a fost viaţa mea</br>
Şi plânsul m-a-nsoţit în ea</br>
A fost o viaţa de amar</br>
Şi de dureri fără hotar.</br>
</br>
Târziu de tot am întâlnit</br>
Un om pe care L-am iubit</br>
Eram pe lume singurel</br>
Şi reazăm am găsit în El.</br>
</br>
În seara când l-am cunoscut</br>
Zăceam sub cruce biruit</br>
De greutăţi şi de amar</br>
Şi de dureri fără hotar.</br>
</br>
O clip-am stat şi am privit</br>
La cel pe cruce răstignit</br>
Şi-abia atunci văzui şi eu</br>
Cât a-ndurat stăpânul meu.</br>
</br>
Eu strig că sunt nedreptăţit</br>
El s-a rugat şi răstignit</br>
Eu pe duşmani i-am duşmănit</br>
El totdeauna i-a iubit.</br>
</br>
De-atuncea-mi sufletul pustiu</br>
Eu l-am iubit fără să ştiu</br>
Că am văzut în gândul meu</br>
Ce a făcut El şi nu fac eu.
</p></body></html>
-|
<html><head><title>Unde să ma duc?</title></head><body><p></p><p>
<font color="#ff0000">T</font>u mi-ai fost şi îmi eşti scăparea,</br>
Pururi Tu, Iisus al meu!<br>
Nimeni altul nu îmi cunoaşte<br>
Dorul şi necazul meu.<br>
<br>
<b>Refren:</b><br>
Unde să mă duc?<br>
Unde să mă duc?<br>
Eu nu mă duc, Iisuse bun,<br>
Dar Te-aştept plângând în drum...<br>
Eu nu mă duc Iisuse drag <br>
Dar te-aştept plângând în prag...<br>
Eu nu mă duc Iisuse-al meu <br>
Dar te-aştept plângând mereu<br>
<br>
Unde să alerg, Isuse,<br>
Când sunt singur, părăsit?<br>
Toţi cei dragi se duc, Tu singur<br>
Eşti mereu nedespărţit!<br>
<br>
O, de când Te am pe Tine,<br>
Sufletul întreg mi-e plin.<br>
Mâna Ta în viaţă-mi lasă<br>
Pace, şi belşug, şi-alin.<br>
<br>
O, rămâi, rămâi cu mine,<br>
Ca să fii pe veci al meu,<br>
Iar eu rob supus şi umil,<br>
Să rămân al Tău mereu!<br>
</p></body></html>
-|
<html><head><title>Pe tine te fericim</title></head><body><p></p><p>
<font color="#ff0000">F</font>ecioară Maică Maria</br>
Stăpână Împărăteasă<br>
Pe tine te fericim<br>
<br>
Curată fiică din Adam<br>
Parfum de floare aleasă<br>
Pe tine te fericim<br>
<br>
Aleasă fiică de împărat<br>
Fecioară nenuntită<br>
Pe tine te fericim<br>
<br>
Smerenia te-a ridicat<br>
Şi te-a făcut slăvită<br>
Pe tine te fericim<br>
<br>
Mai sus de ceruri te-ai suit<br>
Prin naşterea străină<br>
Pe tine te fericim<br>
<br>
Pe heruvimi ai covârşit<br>
În cinste şi lumină<br>
Pe tine te fericim<br>
<br>
Şi serafimii în zborul lor<br>
La slava ta cu dor privesc<br>
Pe tine te fericim<br>
<br>
Arhanghelii şi ceata lor<br>
De frumuseţea ta doresc<br>
Pe tine te fericim<br>
<br>
Cântarea heruvimilor<br>
Spre tine se îndreaptă<br>
Pe tine te fericim<br>
<br>
Iar ceata serafimilor<br>
În ode se desfată<br>
Pe tine te fericim<br>
<br>
Arhanghelii neîncetat<br>
Cu toate oştile cereşti<br>
Pe tine te fericim<br>
<br>
În dorul lor nesăturat<br>
Din laudă nu se opresc<br>
Pe tine te fericim<br>
<br>
Eşti bucuria cetelor<br>
De îngeri lăudată<br>
Pe tine te fericim<br>
<br>
Eşti pacea şi sfinţitul dor<br>
A sfinţilor curată<br>
Pe tine te fericim<br>
<br>
Eşti mângâierea tuturor<br>
Ce ţie se închină<br>
Pe tine te fericim<br>
<br>
Eşti Maica ortodocşilor<br>
Şi-a lor nădejde bună<br>
Pe tine te fericim<br>
<br>
A rânduielilor cereşti<br>
Stăpână mult cântată<br>
Pe tine te fericim<br>
<br>
Eşti şi a celor pământeşti<br>
Scăpare întemeiată<br>
Pe tine te fericim<br>
<br>
Din aurorile cereşti<br>
Făclie luminată<br>
Pe tine te fericim<br>
<br>
Şi nouă ne împărtăşeşti<br>
Lumina cea curată<br>
Pe tine te fericim<br>
<br>
Potir sfinţit ce dăruieşti<br>
Izvor de nemurire<br>
Pe tine te fericim<br>
<br>
Adapă-ne pe noi cei răi<br>
Cu veşnica-ţi iubire<br>
Pe tine te fericim<br>
<br>
Şi ne hrăneşte neîncetat<br>
Cu pâinea de viaţă<br>
Pe tine te fericim<br>
<br>
Ce dintru tine s-a luat<br>
Fecioară prea curată<br>
Pe tine te fericim<br>
<br>
O, Maică fără de păcat<br>
Balsam de mângâiere<br>
Pe tine te fericim<br>
<br>
Ne fii celor ce-am apucat<br>
Cărarea spre Înviere<br>
Pe tine te fericim<br>
<br>
Fecioară Maică te avem<br>
Liman de mântuire<br>
Pe tine te fericim<br>
<br>
Şi bucurie şi îndemn<br>
Şi cale de suire<br>
Pe tine te fericim<br>
<br>
Bucură-te roză de mai<br>
Şi floarea curăţiei<br>
Pe tine te fericim<br>
<br>
Bucură-te sfinţite Rai<br>
Sălaşul fecioriei<br>
Pe tine te fericim<br>
<br>
Ne apără şi te păzim<br>
Şi turn de apărare<br>
Pe tine te fericim<br>
<br>
Şi călăuză celora<br>
Ce-n tine-şi-au scăpare<br>
Pe tine te fericim<br>
<br>
Şi Împărăţia lui Hristos<br>
Ne-o dă ca moştenire<br>
Pe tine te fericim<br>
<br>
Ca să-ţi aducem ca prinos<br>
A noastră mulţumire<br>
Pe tine te fericim<br>
<br>
Şi să-ţi cântăm neîncetat<br>
Cântarea ta-n vecie<br>
Pe tine te fericim<br>
<br>
Cuvine-se cu adevărat<br>
Să te slăvim Marie<br>
Pe tine te fericim.
</p></body></html>
-|
<html><head><title>Pentru Tine Doamne</title></head><body><p></p><p>
<font color="#ff0000">P</font>entru Tine Doamne</br>
Florile-n floresc <br>
Pentru Tine noaptea <br>
Stele strălucesc <br>
<br>
Pentru Tine ploaia<br>
Picură şi cântă <br>
Şi-n grădină cerne <br>
Bucurie sfântă <br>
<br>
Pentru Tine candele <br>
În altare ard<br> 
Tu la zile sfinte<br> 
Miluieşti cu nard<br> 
<br>
Pe copiii care <br>
Osteniţi de joc<br> 
Pe iconostase <br>
Cară busuioc <br>
<br>
Lângă Tine Doamne <br>
Cei săraci se strâng<br> 
Ţie-ţi cer iertare<br> 
Ochii care plâng <br>
<br>
Către Tine Doamne <br>
Plec genunchii smerit <br>
Numai Tu Stăpane<br> 
Nu mai părăsit <br>
<br>
Dă-mi puterea pietrei <br>
Şi din cerul Sfânt <br>
Picură-mi în suflet<br>
Rouă să te cânt <br>
<br>
Picură-mi în suflet <br>
Rănile durerii<br> 
Iar pe buze pune-mi <br>
Străjile tăcerii.<br> 
<br>
Pentru Tine Doamne</br>
Florile-n floresc <br>
Pentru Tine noaptea <br>
Stele strălucesc. 
</p></body></html>
-|
<html><head><title>O, preafrumoasă pustie</title></head><body><p></p><p>
<font color="#ff0000">A</font>cel fiu de-mpărat mare<br>
O, preafrumoasă pustie!<br>
Domnul dându-i luminare<br>
O, preafrumoasă pustie!<br>
A lăsat împărăţie<br>
O, preafrumoasă pustie!<br>
Şi a plecat în pustie<br> 
O, preafrumoasă pustie!<br>
Cu dor şi cu multă jale<br>
O, preafrumoasă pustie!<br>
Cântând astfel pe cale <br>
O, preafrumoasă pustie!<br>
<br>
De vieţuirea îngerească<br> 
O, preafrumoasă pustie!<br>
Domnul să mă învrednicească<br>
O, preafrumoasă pustie!<br>
Primeşte-mă pe mine<br>
O, preafrumoasă pustie!<br>
Ca să vieţuiesc în tine<br>
O, preafrumoasă pustie!<br>
Întăreşte-mă-n răbdare<br>
O, preafrumoasă pustie!<br>
Dându-mi bună cugetare<br>
O, preafrumoasă pustie!<br>
Şi din lume când m-oi duce<br>
O, preafrumoasă pustie!<br>
Sufletul să-l pot da dulce<br>
O, preafrumoasă pustie!<br>
<br>
În Aceluia mână<br>
O, preafrumoasă pustie!<br>
Ce m-a zidit din ţărână<br>
O, preafrumoasă pustie!<br>
Şi a luat a noastră fire<br>
O, preafrumoasă pustie!<br>
Să ne-aducă mântuire<br>
O, preafrumoasă pustie!<br>
Slavă Domnului să fie<br>
O, preafrumoasă pustie!<br>
De acum până-n vecie!<br>
O, preafrumoasă pustie!
</p></body></html>
-|
<html><head><title>Oile mele</title></head><body><p></p><p>
<font color="#ff0000">P</font>entru cei ce i-am iubit</br>
Sus pe cruce răstignit,</br>
Între doi tâlhari, în chin, am murit;</br>
Pentru vreo 30 de-arginţi</br>
Voi copii şi voi părinţi,</br>
M-aţi vândut tâlharilor, ca să mor.</br>
</br>
<b>Refren:</b></br>
Oile Mele, ce v-am făcut Eu vouă?</br>
În loc să veniţi, crucea să-Mi fi luat,</br>
Cunună de spini Mi-aţi dat.</br>
Oile Mele, ce v-am făcut Eu vouă?</br>
M-aţi dus la calvar, ca să mor pentru voi,</br>
Ca să fiţi şi voi mântuiţi.</br>
</br>
Iuda, oişoara Mea</br>
Ca să-ţi umpli punga ta,</br>
M-ai vândut tu la tâlhari, pentru bani.</br>
Te-am nedreptăţit cumva?</br>
Sau Ţi-am tras dragostea Mea,</br>
Atunci când prin sărutat, lor M-ai dat.</br>
</br>
Când eram între călăi</br>
Te-ai uitat la banii tăi</br>
Şi plângeai de ce-ai lucrat, că-i păcat.</br>
Dat-ai banii-napoi toţi,</br>
Dar cei mincinoşi şi hoţi</br>
Nu primiră banii tăi, că sunt răi.</br>
</br>
Pe bani ce ţi-ai cumpărat?</br>
Funie de spânzurat,</br>
Şi-ai ajuns să fii de râs, cum stă scris.</br>
E târziu să te căieşti</br>
După ce păcătuieşti,</br>
Lacrimile-ţi curg pârâu, e târziu.</br>
</br>
Pe păşuni verzi te-am purtat</br>
Şi la timp te-am adăpat,</br>
Am umblat prin vânt şi ploi, pentru voi.</br>
Ziua-ntreagă prin zăduf</br>
V-am păzit de furi şi lupi,</br>
Pentru bine ce v-am vrut, M-aţi vândut.</br>
</p></body></html>
-|
<html><head><title>Jos, sub crucea răsturnată</title></head><body><p></p><p>
<font color="#ff0000">J</font>os sub crucea răsturnată dintr-un sat</br>
Am văzut un om odată</br>
Stând cu faţa-n mâini lăsată</br>
Şi cu fruntea-nsângerată</br>
Şi plângea, plângea de parcă</br>
Toată lumea l-a lăsat.</br>
</br>
M-am oprit atunci din cale lângă El</br>
Lacrimile-i curgeau vale</br>
Printre degete în poale</br>
De-ţi venea să-i plângi de jale</br>
Călător pornit pe cale</br>
Singurel.</br>
</br>
Faţa-i era albă toată ca de crin</br>
Dar albeaţa ei curată</br>
Sângele-o brăzdase toată</br>
Şi-a Lui frunte-nsângerată</br>
O cunună era roată</br>
Numai spini.</br>
</br>
Când i-am spus să nu mai plângă m-a privit duios</br>
A pus fruntea-n mâna stângă</br>
Şi-a-nceput din nou să plângă</br>
Ca şi cum ar vrea să frângă</br>
Lacrima ce-i curgea lângă</br>
Cruce jos.</br>
</br>
Iar în palme şi-n picioare - răni de cui</br>
Şi atunci plin de mirare</br>
Mi-am adus aminte care</br>
E străinul din cărare</br>
Când mă-ntorc minune mare...</br>
Nu-l văzui...</br>
</br>
Azi când trec prin multe sate şi prin lunci</br>
Când văd crucile uitate</br>
Mie-mi pare că pe toate</br>
Stă un Iisus care plânge</br>
Plin de răni şi plin de sânge</br>
Ca atunci.
  
</p></body></html>
-|
<html><head><title>Maică pururea Fecioară</title></head><body><p></p><p>
<font color="#ff0000">M</font>aică pururea Fecioară,</br>
Tu care-n cer străluceşti</br>
Mai frumos decât toţi sfinţii</br>
Şi oştile-ngereşti,</br>
</br>
Tu, ce eşti comoară sfântă </br>
Şi sălaş dumnezeiesc,</br>
Toţi creştinii te adoră,</br>
Toţi din suflet te cinstesc.</br>
</br>
Tu, ce eşti o floare scumpă </br>
Cu un preadulce miros,</br>
Tu, care-ai purtat în braţe </br>
Pe Slăvitul Domn Hristos,</br>
</br>
Tu, care ai fost aleasă </br>
Scară pentru Dumnezeu,</br>
Îţi cinstim cu bucurie </br>
Numele cel sfânt al tău.</br>
</br>
Tu, de-acolo, ocroteşte </br>
Neamul nostru creştinesc,</br>
Să trăiască după voia </br>
Tatălui celui Ceresc!</br>
</br>
Roagă-Te, Măicuţă Sfântă,</br> 
Roagă-Te şi pentru noi,</br>
Primeşte cântarea noastră</br>
Şi ne scapă din nevoi!</br>
</br>
Pentru mila ta cea mare, </br>
Laude îţi înălţăm</br>
Şi, cu-o inimă smerită, </br>
Într-un glas cu toţi strigăm:</br>
</br>
Bucură-Te Preacurată, </br>
Bucură-Te munte sfânt,</br>
Îngerii de sus îţi cântă,</br>
Noi îţi cântăm pe pământ!
  
</p></body></html>
-|
<html><head><title>Am venit Măicuţă</title></head><body><p></p><p>
<font color="#ff0000">O</font> Măicuţă Sfântă, cu drag am venit</br>
La Tine Măicuţă, într-un loc iubit.</br>
</br>
Refren:</br>
Am venit, Măicuţă, să te mai vedem,</br>
Să-ţi spunem necazul care-l mai avem.</br>
</br>
Noi cu toţi din suflet te rugăm aşa</br>
Scapă-ne, Măicuţă, de ispita grea.</br>
</br>
Roagă-te Măicuţă, din cerul tău sfânt,</br>
Câte greutăţi sunt aici pe pământ.</br>
</br>
Crime, omoruri multe şi mari întâmplări,</br>
Boli, Măicuţă, multe, fără vindecări.</br>
</br>
Tinereţea-i mare, tare-nfloritoare,</br>
De credinţă, Maică, nu e iubitoare.</br>
</br>
Merg către pierzare, ca neştiutori,</br>
Şi nu-ţi cer, Măicuţă, al tău ajutor.</br>
</br>
Ei nu vor să creadă că tu le eşti Mamă,</br>
Mângâierea celor ce cu drag te cheamă.</br>
</br>
Însă noi, Măicuţă, te rugăm aşa,</br>
Nu-i lăsa să piară în durerea grea.</br>
</br>
Roagă-te, Măicuţă, pentru-al tău popor,</br>
Care strigă-ntruna pentru ajutor.</br>
</br>
Toată bucuria din lume-a pierit</br>
Şi vine deasupra Fiul tău iubit.</br>
</br>
Maică Preacurată, roagă-te mereu</br>
Pentru lumea-ntreagă, pentru neamul tău.
</p></body></html>
-|
<html><head><title>Se-aude clopotul bătând</title></head><body><p></p><p>
<font color="#ff0000">S</font>e-aude clopotul bătând</br>
Ne cheamă la Altarul Sfânt</br>
E zi de rugă şi de cânt</br>
E ziua Domnului cel Sfânt.</br>
</br>
Duminica e ziua mea,</br>
Voi oameni ce-aţi făcut cu ea?</br>
Nu vă certaţi şi nu fiţi răi </br>
Că sunteţi toţi copiii mei.</br>
</br>
Eu crucea mea v-am dat-o scut,</br>
Cu ea voi oameni ce-aţi făcut?</br>
V-am apărat de tot cei rău,</br>
Iar voi mă răstigniţi mereu.</br>
</br>
Veni-va ziua de apoi</br>
Când voi veni din nou la voi,</br> 
Vă voi certa, vă voi certa,</br>
Ce aţi făcut cu ziua mea?</br>
</br>
Sunt şase zile să munciţi,</br>
A şaptea să vă odihniţi,</br>
În casa mea să v-adunaţi,</br>
Cuvântul să mi-l ascultaţi.</br>
</br>
Dacă veţi face toţi aşa,</br>
Eu vă voi binecuvânta,</br>
Vă voi da pace pe pământ, </br>
Vă voi primi în cerul sfânt.
</p></body></html>
-|
<html><head><title>Drumul crucii</title></head><body><p></p><p>
<font color="#ff0000">C</font>ând eram copil Iisuse,</br>
Glasul nu ţi-am înţeles</br>
Drumul crucii, drumul crucii</br>
Suferinţe mi-am ales.</br>
</br>
La-nceput când era pace,</br>
Calea plină de popor,</br>
Drumul crucii, drumul crucii</br>
Era dulce şi uşor.</br>
</br>
Dar, când a venit furtuna</br>
Şi necazul mai târziu,</br>
Drumul crucii, drumul crucii</br>
Era gol. trist şi pustiu.</br>
</br>
Şi din ce mergeam cu crucea</br>
Tot mai grea mi se părea</br>
Drumul crucii, drumul crucii</br>
Tot mai sus, mai sus urca.</br>
</br>
Crucea-i grea mă-nţeapă spinii</br>
Se-nmulţiseră amar</br>
Drumul crucii, drumul crucii</br>
Ajunsese la calvar.</br>
</br>
Mi-a căzut, o mână dulce</br>
Ridicatu-m-a în sus</br>
Drumul crucii, drumul crucii</br>
Mă-ntâlnisem cu Iisus.</br>
</br>
El mi-a spus despre Golgota</br>
Mi-a spus chinurile Lui</br>
Drumul crucii, drumul crucii</br>
Pân-acolo-n vârf să-l sui.</br>
</br>
Crucea-i grea, dar ce înseamnă</br>
Eu sunt mic şi nu-nţeleg:</br>
Drumul crucii, drumul crucii</br>
Când va fi suit întreg?</br>
</br>
Astea-s flori strânse în slove</br>
Şi-n mănunchi le-am adunat</br>
Drumul crucii, drumul crucii</br>
Suferind l-am învăţat.
</p></body></html>
-|
<html><head><title>Pe Tine Te lăudăm</title></head><body><p></p><p>
<font color="#ff0000">P</font>e Tine Doamne Te slăvesc</br>
Tot ce-i ceresc şi pământesc</br>
Pe Tine Te lăudăm.</br>
</br>
Văzduhul tot cu nori şi vânt</br>
Ţie-ţi slujesc ca unui Sfânt</br>
Pe Tine Te lăudăm.</br>
</br>
Pâmântu-ntreg cât e de greu</br>
Se-nvârte tot de dragul Tău</br>
Pe Tine Te lăudăm</br>
</br>
Şi întreagă natura Ta</br>
Ţi-nalţă pururi osana</br>
Pe Tine Te lăudăm</br>
</br>
Şi tot ce mişcă Ţie-ţi spun</br>
Că Eşti Puternic şi eşti bun</br>
Noi pe Tine Te lăudăm</br>
</br>
Împărăţeşti şi dai vieţi</br>
Sărmanei făpturi pământeşti</br>
Noi pe Tine Te lăudăm</br>
</br>
Cel ce din tină la-nceput</br>
Ai făcut om precum ai vrut</br>
Pe Tine Te lăudăm</br>
</br>
Şi l-ai pus în grădina Ta</br>
Să fie stăpân peste ea</br>
Pe Tine Te lăudăm</br>
</br>
Dar El voindu-se Împărat</br>
A căzut grabnic în păcat</br>
Pe Tine Te lăudăm</br>
</br>
Şi l-ai trimis din faţa Ta</br>
Să-şi plângă fapta lui cea rea</br>
Pe Tine Te lăudăm</br>
</br>
Dar nu-ndelung Tu Te mânii</br>
Şi mântuire-i aduci lui</br>
Noi pe Tine Te lăudăm</br>
</br>
Că din Fecioară trup ai luat</br>
Şi lege nouă lui ai dat</br>
Noi pe Tine Te lăudăm</br>
</br>
Cela ce fiul desfrânat</br>
În ţară iarăşi l-ai chemat</br>
Pe Tine Te lăudăm</br>
</br>
Şi orbului întunecat</br>
Lumină în ochi i-ai picurat</br>
Pe Tine Te lăudăm</br>
</br>
Iar în Betania alergând</br>
L-ai scos pe Lazăr din mormânt</br>
Pe Tine Te lăudăm</br>
</br>
La Ucenici în foişor</br>
Ce hrană sfântă le-ai dat lor</br>
Pe Tine Te lăudăm</br>
</br>
Şi din mormânt Te-ai ridicat</br>
Golind tot neamul de păcat</br>
Noi pe Tine Te lăudăm</br>
</br>
Iar Duhul Tău Ceresc având</br>
Ne dă nădejde, ne dă şi cânt</br>
Noi pe Tine Te lăudăm</br>
</br>
Pe Tine Doamne te chemăm</br>
Când ne rugăm şi ne-nchinăm</br>
Pe Tine Te lăudăm</br>
</br>
Când sufletul ne e încărcat</br>
Şi de dureri şi de păcat</br>
Pe Tine Te lăudăm</br>
</br>
Ajută-ne, ne mângâie</br>
Şi din necaz ne mântuie</br>
Pe Tine Te lăudăm</br>
</br>
Cela ce ai bogate mili</br>
Ai grijă şi de cei umili</br>
Pe Tine Te lăudăm</br>
</br>
Ai milă de făptura ta</br>
Pradă pierzării n-o lăsa</br>
Noi pe Tine Te lăudăm</br>
</br>
Umbreşte-ne cu Harul Tău</br>
Să nu ne biruie cel rău</br>
Noi pe Tine Te lăudăm.
</p></body></html>
-|
<html><head><title>Tainica grădină</title></head><body><p></p><p>
<font color="#ff0000">E</font>ra odată-o tainică grădină </br>
În care Domnul Se ducea plângând</br> 
Şi faţa Lui cea plină de lumină </br>
Era-ntristată până la mormânt.</br> 
</br>
De multe ori, pe faţă El căzuse</br>
Şi se ruga cu lacrimi de nespus</br>
Să treacă ceasul să nu-mi dea paharul!</br> 
Paharul suferinţei lui Iisus!...</br> 
</br> 
O, Ghetsimani, grădina suferinţei,</br> 
În tine plâns-a Domnul cu amar</br> 
Şi El se-mbracă-n haina umilinţei </br>
Şi-şi pregăteşte drumul spre calvar.</br> 
</br>
O, Ghetsimani, grădina neuitată,</br> 
Tu ai văzut durerea lui Iisus</br> 
Şi Iuda cum L-a sărutat odată </br>
Pe Domnul strălucirilor de sus... </br>
</br>
O, Ghetsimani, aş vrea să fiu cu tine,</br>
Să văd şi locul unde-a plâns Iisus</br> 
Să plâng şi eu, cu lacrimi şi suspine,</br> 
Să plâng, că Domnul pentru mine-a plâns... 
</p></body></html>
-|
<html><head><title>Cruce sfântă părăsită</title></head><body><p></p><p>
<font color="#ff0000">C</font>ruce sfântă, părăsită</br> 
Lâng-o margine de drum</br> 
'Coperişul tău se strică</br> 
Lângă creştinii de-acum.</br> 
</br> 
Cruce sfântă, jalnic este</br> 
Tristă stai, plecată-n jos</br> 
Şi nu-i nimeni să te-ndrepte</br> 
Of, ce lucru dureros.</br> 
</br> 
Oamenii nu-şi mai ridică</br> 
Pălăria-n dreptul tău</br> 
Să se-nchine şi să zică</br> 
Doamne, scapă-ne de rău.</br> 
</br> 
Cruce sfântă, cu durere,</br> 
Tristă stai în locul tău</br> 
Caţi la lume făr-a cere</br> 
Ceva-n ajutorul tău.</br> 
</br> 
Nimeni nu mai vine iară</br> 
Să te-ndrepte iar frumos</br> 
Bate vântul, te doboară</br> 
Cu icoana lui Hristos.</br> 
</br> 
Dar credinţa mea îmi spune</br> 
Că mult nu va dăinui</br> 
Printr-o tainică minune</br> 
Crucea Ta va birui.</br> 
</p></body></html>
-|
<html><head><title>Ce folos</title></head><body><p></p><p>
<font color="#ff0000">D</font>e-aş ajunge cea mai mare slavă pământească,</br>  
În zadar, dacă-mi voi pierde slava mea cerească.</br>  
Ce folos, ce folos: Slavă, fără de Hristos?</br> 
</br>  
De-aş avea toţi banii lumii să-mi stea vraf arginţii, </br> 
În zadar, dacă-mi lipseşte aurul credinţii. </br> 
Ce folos, ce folos: aur, fără de Hristos? </br> 
</br> 
De-aş şti toată-nţelepciunea câtă e sub soare, </br> 
În zadar, dacă-mi lipseşte cea mântuitoare!</br>  
Ce folos, ce folos: minte, fără de Hristos?</br> 
</br>  
De-aş fi omul cel mai tare de pe lumea toată,</br>  
În zadar, dacă mă-nfrânge pofta desfrânată. </br> 
Ce folos, ce folos: tânăr, fără de Hristos? </br> 
</br> 
De-aş cuprinde lumea-ntreagă, tot al meu să fie, </br> 
În zadar, dacă-mi pierd viaţa cea din veşnicie.</br>  
Ce folos, ce folos, dacă mori fără Hristos? 
</p></body></html>
-|
<html><head><title>Așa grăieşte Domnul Slavei</title></head><body><p></p><p>
<font color="#ff0000">A</font>şa grăieşte Domnul slavei,</br>
În glasul Sfintei Liturghii,</br>
Deşi M-am înălţat în ceruri,</br>
Eu nu vă las,</br>
Eu nu vă las orfani copii.</br>
</br>
În fiecare Liturghie,</br>
Eu Mă cobor din nou la voi,</br>
Deşi mi-e coasta Mea străpunsă</br>
Şi-Mi curge sânge,</br>
Şi-Mi curge sângele şiroi.</br>
</br>
M-au răstignit din nou pe cruce,</br>
În umbra Sfântului Altar,</br>
Primiţi-Mi Sângele şi Trupul</br>
Să nu vin iar,</br>
Să nu vin iarăşi în zadar.</br>
</br>
Eu sunt aici întotdeauna</br>
În Sfânt Altar, spre răsărit,</br>
Bisericile Sfinte-s goale,</br>
Creştinii Mei,</br>
Creştinii Mei s-au rătăcit.</br>
</br>
Veniţi copiii mei la Mine,</br>
Că vreau cu voi să locuiesc,</br>
Să vă împac din nou cu Tatăl</br>
Şi de păcat,</br>
Şi de păcat să vă feresc.</br>
</br>
Ş din  potirul cinei Mele</br>
Eu vreau cu toţii să gustaţi</br>
Veniţi copiii Mei la Mine</br>
Şi pacea Mea, </br>
Şi pacea Mea să o aflaţi.</br>
</br>
În fiecare fărâmiţă</br>
Pe care-n taină o primiţi</br>
Sunt eu întreg în toată slava</br>
Şi vreau la Mine</br>
Şi vreau la Mine să veniţi.</br>
</p></body></html>
-|
<html><head><title>Mamă, ştii tu oare mamă datoria ta?</title></head><body><p></p><p>
<font color="#ff0000">M</font>amă, ştii tu oare mamă datoria ta?</br>
Ştii tu cât de sfântă este</br>
Dar şi cât de grea </br>
Ştii tu oare ce aşteaptă Dumnezeu să fii </br>
Pentru El şi pentru lume</br> 
Şi pentru copii? </br>
</br>
<b>Refren:</b></br>
Mamă nu uita, nu uita, nu uita datoria ta,</br>
Nu-ţi uita răspunsul greu</br>
Către Dumnezeu. </br>
</br>
Mamă, nu uita că pruncul care-l ţii la piept </br>
Poţi să-l creşti ca un netrebnic</br>
Ori un suflet drept</br>
Poţi să faci din el un înger</br> 
Sau un ticălos</br>
Pentru asta vei răspunde-n faţa lui Hristos.</br>
</br>
Mamă, tremură-naintea marelui răspuns</br>
Mamă pentru ochiul veşnic nu-i nimic de-ascuns</br>
Mamă roagă-te şi plânge</br>
Trage cât de greu </br>
Dar să-ţi creşti copiii numai pentru Dumnezeu.</br>
</br> 
Mamă, mântuirea ta e naşterea de fii</br> 
Dar de fii curaţi şi vrednici</br> 
Pentru ca să ştii</br> 
Că de viitorul lumii tu răspunzi mai greu</br> 
Mamă nu uita răspunsul către Dumnezeu.
</p></body></html>
-|
<html><head><title>Fiii lacrimilor tale</title></head><body><p></p><p>
<font color="#ff0000">O</font> Maicuţă Sfântă<br> 
Te rugăm fierbinte<br> 
Să ne-asculţi de-a pururi<br> 
Marea rugăminte.<br> 
<br> 
<b>Refren:</b><br> 
Nu lăsa Măicuţă<br> 
Să pierim pe cale<br> 
Căci noi suntem fiii<br> 
Lacrimilor tale.<br> 
Maică vino iară<br> 
Nu lăsa să piară<br> 
Ţara şi poporul<br> 
Turma şi păstorul.<br> 
<br> 
Când plangeai sub cruce<br> 
Maică-ndurerată<br> 
Te-am primit de mamă<br> 
Noi şi lumea toată.<br> 
<br>  
Călători pe marea<br> 
Veşnic tulburată<br> 
Noi ne-am pus în tine<br> 
Şi nădejdea toată.<br> 
<br> 
Fă să-ţi bată zilnic<br> 
La miloasa-ţi poartă<br> 
Câtă vreme-n lume<br> 
Valuri ne mai poartă.<br> 
<br> 
Iar când nori şi ceaţă<br> 
Înnegri-vor zarea<br> 
Vino Tu Măicuţă<br> 
Să ne-arăţi cărarea.<br> 
</p></body></html>
-|
<html><head><title>Maica Domnului, nădejdea poporului</title></head><body><p></p><p>
<font color="#ff0000">C</font>u cântare de mărire<br> 
Plecăm azi la mănăstire<br>
<br>
<b>Refren:</b><br>
Maica Domnului<br>
Nădejdea poporului<br>
Sfântă Marie <br>
Pentru noi roagă-te<br>
<br>
Lăudăm pe Maica Sfântă<br>
Pe fecioara cea mai blândă<br>
<br>
Pe Fecioara minunată<br>
Ce din veci e lăudată<br>
<br>
Cerând mila ei cea mare<br>
Preasfânt-ajutorare<br>
<br>
Când în cale ostenim<br>
Din suflet la ea gândim<br>
<br>
Inima la ea ne zboară<br>
Cei ce suntem în povară<br>
<br>
</p></body></html>
-|
<html><head><title>Prea Sfântă Maică şi Fecioară</title></head><body><p></p><p>
<font color="#ff0000">P</font>rea Sfântă Maică şi Fecioară<br> 
Nădejdea sufletului meu<br>
Tu eşti a mea mijlocitoare<br>
La milostivul Dumnezeu.<br>
<br>
De n-ar avea în ceruri lumea<br>
Rudenie de pe pământ<br>
Atunci ar fi pustie viaţa<br>
Asemenea unui mormânt.<br>
<br>
De nu erai tu primăvară<br>
A veacului înţelenit<br>
Ar fi rămas de-a pururi iarnă<br>
Şi Soarele n-ar fi zâmbit.<br>
<br>
De n-ai fi revărsat tu zorii<br>
Peste pământul adormit<br>
Atuncea umbra cea de moarte<br>
Ar fi rămas fără sfârşit.<br>
<br>
Dar astăzi Preacurată Maică<br>
Când toţi ne-am abătut la rău<br>
De nu te vei ruga fierbinte<br>
Ne părăseşte Fiul tău.<br>
<br>
Trimite semn de pocăinţă <br>
Norodului nedumerit<br>
Şi adu iarăşi la credinţă<br>
Pe sufletul cel ratacit.<br>
<br>
Dezleagă Preacurată Maică<br>
Cătuşele celor robiţi<br>
Şi dăruieşte-le răbdare<br>
Creştinilor năpăstuiţi.
</p></body></html>
-|
<html><head><title>Astăzi voiesc a-ţi aduce</title></head><body><p></p><p>
<font color="#ff0000">A</font>stăzi voiesc a-ţi aduce<br>
Laudă Sfinţită Cruce,<br>
Cântând cu cântare dulce:<br>
Bucură-te Sfânta Cruce!<br>
<br>
Bucură-te, semn ceresc,<br>
Cruce steag împărătesc!<br>
Bucură-te, armă sfântă,<br>
Bucură-te rugă sfântă!<br>
<br>
Bucură-te, bucurie<br> 
Celor din călătorie!<br>
Bucură-te sfântă armă<br>
Care pe vrăjmaşi îi sfarmă!<br>
<br>
Bucură-te, armă tare<br> 
Călătorilor pe mare!<br>
Bucură-te, şi eu ţie,<br>
Cânt astăzi cu veselie.<br>
<br>
Astăzi ţie ţi se închină <br>
Al meu trup făcut din tină,<br>
Că pe tine când te fac,<br>
De toată năluca scap.<br>
<br>
Scap de vrăjmaşii cumpliţi<br> 
Ce sunt cu mine învrăjbiţi<br>
Când te am eu păzitoare <br>
Şi bună străjuitoare<br>
<br>
Atuncea răul vrăjmaş<br> 
N-are la mine lăcaş<br>
Şi se scutură şi piere <br>
De nespusa ta putere.<br>
<br>
Tu eşti a mea mângâiere<br> 
O Cruce a mea putere!<br>
Tu eşti povăţuitoare,<br>
Tu la Rai îndreptătoare,<br>
<br>
Tu minuni mari ai făcut <br>
De demult de la-nceput<br>
Tu ape ai îndulcit <br>
Ca mierea le-ai întocmit,<br>
<br>
Tu Marea Roşie încă,<br> 
Pe cât este de adancă<br>
În două ai despărţit,<br>
O Cruce lemn fericit.<br>
<br>
Tu pe cer te-ai arătat,<br>
Creştinului împărat<br>
Visele ai tâlcuit, <br>
O Cruce prea fericită!<br>
<br>
Având împrejur scrisoare<br> 
Cum că eşti biruitoare<br>
Tu Cruce fiind purtată <br>
Pe umeri ridicată<br>
<br>
De Bunul Stăpân Iisus,<br> 
Mergând la Golgota-n sus<br>
Acolo, Iisus voi, <br>
Pe Cruce a Se sui<br>
<br>
Unde prin mâini şi picioare,<br>
Cu cuie străpungătoare,<br>
A fost Sfântul Trup pătruns <br>
Al Preadulcelui Iisus.<br>
<br>
Pentru aceea şi mie, <br>
Dă-mi scârbă şi bucurie.<br>
Scârbă că sunt pacătos <br>
Şi nevrednic de Hristos.<br>
<br>
Bucurie căci semn sfânt,<br> 
Creştinilor pe pământ,<br>
Eşti tu Cruce mângâiere,<br>
O Cruce a mea putere.<br>
<br>
Dă-mi dar ca să biruiesc<br> 
Tot sfatul cel diavolesc<br>
Dă-mi o inima curată,<br>
Dă-mi o minte luminată!<br>
<br>
Şi aşa prin darul tău <br>
Să mă-nvrednicesc şi eu<br>
Vrednic a te lăuda, <br>
Vrednic a te săruta !<br>
<br>
Cântându-ţi cântare dulce:<br>
Slavă ţie Sfântă Cruce!<br>
</p></body></html>
-|
<html><head><title>Ridica-voi ochii mei la ceruri</title></head><body><p></p><p>
<font color="#ff0000">R</font>idica-voi ochii mei la ceruri<br>
De unde va veni ajutorul meu<br>
Ajutorul meu de la Domnul<br>
Cel ce a făcut cerul şi pământul<br>
Ajutorul meu de la Domnul<br>
Cel ce a făcut cerul şi pământul<br>
<br>
Către Domnul paşii mei voi duce<br>
Şi legea Lui va fi îndreptarea mea<br>
Doamne, Doamne, Doamne, Doamne<br>
Glasul meu auzi când mă rog eu Ţie<br>
Doamne, Doamne, Doamne, Doamne<br>
Glasul meu auzi când mă rog eu Ţie<br>
<br>
Întru Tine eu mi-am pus nădejdea<br>
Să nu mă depărtezi de la faţa Ta<br>
Aliluia, aliluia, aliluia, <br>
Slavă Ţie Doamne!
</p></body></html>
-|
<html><head><title>Metanie</title></head><body><p></p><p>
<font color="#ff0000">D</font>oamne, fie Doamne mila ta spre noi<br>
Doamne fă din suferinţă,<br>
Pod de aur, pod înalt,<br>
Şi din lacrimă velinţă<br>
Pentr-un pat adânc şi cald.<br>
<br>
Din lovirile nedrepte<br>
Faguri facă-se şi vin.<br>
Din înfrângeri, scări şi trepte,<br>
Din căderi, urcuş alpin.<br>
<br>
Din veninul pus în cană<br>
Fă miresme ce nu pier.<br>
Şi din fiecare rană<br>
O cădelniţă spre cer;<br>
<br>
Şi din orişice dezastru<br>
Sau crepuscul stins în piept,<br>
Doamne, fă lăstun albastru<br>
Şi un zambet înţelept.<br>
<br>
Doamne fă din suferinţă,<br>
Pod de aur, pod înalt,<br>
Şi din lacrimă velinţă<br>
Pentr-un pat adanc şi cald.<br>
<br>
Doamne, fie Doamne mila ta spre noi
</p></body></html>
-|
<html><head><title>Rugăciune</title></head><body><p></p><p>
<font color="#ff0000">S</font>tăpâne însângerat, Domn al luminii<br>
Şi veşnicie limpede - Iisuse,<br>
Tu Care ai primit pe frunte spinii<br>
Şi cuie adânci în mâinile-Ţi supuse.<br>
<br>
Tu, Domn al răstignirii şi Învierii,<br> 
Care din Cruce ne-ai făcut lumină<br>
Şi răsărit din rănile tăcerii<br>
Şi cântec din osânda-Ţi cea fără de vină.<br>
<br>
Dă-ne încleştarea Ta, dă-ne puterea<br>
Din ceasul pironirii însângerate,<br>
Să ne primim şi cuiele şi fierea,<br>
Ca Tine în marea Ta singurătate.<br>
<br>
Pe fruntea ţării zâmbetul Ţi-l pune<br>
Şi neamul care-acum osânda-şi duce<br>
Învaţă-l Tu amara rugăciune<br>
Din clipele suirilor pe Cruce.<br>
<br>
Cu mâna Ta ca borangicul lunii<br>
Din răni opreşte sângele fierbinte,<br>
Închide-n piepturi geamătul furtunii,<br>
Sărută-i ţării lacrimile sfinte.<br>
<br>
Şi sus, pe Crucea crâncenă pe care<br>
Stă neamul nostru răstignit fără de vină,<br>
Tu scrie, Iisuse, un aprins inel de soare<br>
Ca semn al Învierii ce o să vină.<br>
<br>
Şi spune morţilor celor de sub troiţe sfinte<br>
Că va veni cândva o dimineaţă<br>
Când neamu-ntreg va fulgera la viaţă<br>
Cuminecat cu morţii din morminte.
</p></body></html>
